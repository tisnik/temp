<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Tvorba grafického uživatelského rozhraní v Pythonu s využitím knihovny Kivy: widgety</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Tvorba grafického uživatelského rozhraní v Pythonu s využitím knihovny Kivy: widgety</h1>

<h3>Pavel Tišnovský</h3>

<p></p>

<h1>Úvodník</h1>

<p>Knihovna Kivy nabízí vývojářům přibližně dvě desítky ovládacích prvků (widgetů), které je možné využít při tvorbě grafického uživatelského rozhraní. V dnešním článku si ukážeme způsob využití některých ovládacích prvků, naprogramování reakce na události atd. </p>



<h2>Obsah</h2>

<p><a href="#k01">1. Tvorba grafického uživatelského rozhraní v&nbsp;Pythonu s&nbsp;využitím knihovny Kivy: widgety</a></p>
<p><a href="#k02">2. Jednodušší implementace aplikace s&nbsp;jediným oknem obsahujícím ovládací prvky</a></p>
<p><a href="#k03">3. Reakce na události</a></p>
<p><a href="#k04">4. Ukázka naprogramování reakce na události: stisk nebo uvolnění tlačítka umístěného na dialogu</a></p>
<p><a href="#k05">5. Základní ovládací prvky (<i>widgety</i>) dostupné v&nbsp;knihovně Kivy</a></p>
<p><a href="#k06">6. Tlačítko se dvěma stavy &ndash; <strong>ToggleButton</strong></a></p>
<p><a href="#k07">7. Demonstrační příklad: dialog s&nbsp;tlačítkem se dvěma stavy</a></p>
<p><a href="#k08">8. Zaškrtávací pole &ndash; <strong>Checkbox</strong></a></p>
<p><a href="#k09">9. Demonstrační příklad: dialog se zaškrtávacím polem</a></p>
<p><a href="#k10">10. Několik na sobě nezávislých zaškrtávacích polí</a></p>
<p><a href="#k11">11. Přepínač &ndash; <i>RadioButton</i></a></p>
<p><a href="#k12">12. Demonstrační příklad: zaškrtávací pole, které nepatří do jedné skupiny</a></p>
<p><a href="#k13">13. Demonstrační příklad: přepínače vytvořené ze zaškrtávacích polí</a></p>
<p><a href="#k14">14. Posuvník (<strong>Slider</strong>)</a></p>
<p><a href="#k15">15. Demonstrační příklad: posuvníky v&nbsp;dialogovém okně</a></p>
<p><a href="#k16">16. Nastavení barvy ovládacích prvků</a></p>
<p><a href="#k17">17. Vytvoření ikony z&nbsp;běžného tlačítka</a></p>
<p><a href="#k18">18. Interaktivní nastavení barvy ovládacího prvku pomocí posuvníků</a></p>
<p><a href="#k19">19. Repositář s&nbsp;demonstračními příklady</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Tvorba grafického uživatelského rozhraní v&nbsp;Pythonu s&nbsp;využitím knihovny Kivy: widgety</h2>

<p>Na <a
href="https://www.root.cz/clanky/tvorba-grafickeho-uzivatelskeho-rozhrani-v-pythonu-s-vyuzitim-knihovny-kivy/">úvodní
článek</a> o knihovně Kivy dnes navážeme. Připomeňme si, že Kivy je knihovna
umožňující tvorbu aplikací s&nbsp;grafickým uživatelským rozhraním
v&nbsp;Pythonu, přičemž tyto aplikace mohou být spouštěny jak na běžném
desktopu (ovládaným klávesnicí a myší), tak například i na tabletech a chytrých
telefonech s&nbsp;dotykovým ovládáním. Navíc knihovna Kivy podporuje
specifikaci GUI s&nbsp;využitím vlastního jazyka nazvaného Kv. Jedná se ovšem o
volitelnou variantu, protože v&nbsp;případě potřeby lze celé GUI naprogramovat
i v&nbsp;čistém Pythonu &ndash; takže záleží jen na vývojáři, kterou variantu
si vybere resp.&nbsp;která varianta je vhodnější pro konkrétní aplikaci.</p>

<div class="rs-img-center" style="margin-left: auto; margin-right: auto; max-width: 643px"><a href="https://www.root.cz/obrazek/1263693/"><img src="https://i.iinfo.cz/images/441/kivy-preview-large.jpg" class="image-1263693" width="643" height="525" data-prev-filename="https://i.iinfo.cz/images/441/kivy-preview-prev.jpg" data-prev-filename-webp="https://i.iinfo.cz/images/441/kivy-preview-prev.webp" data-prev-width="331" data-prev-height="270" data-large-filename="https://i.iinfo.cz/images/441/kivy-preview-large.jpg" data-large-filename-webp="https://i.iinfo.cz/images/441/kivy-preview-large.webp" data-large-width="643" data-large-height="525" alt="Obrázek 4: Kivy se soustředí spíše na tvorbu GUI pro mobilní telefony a
tablety s&amp;nbsp;multitouch ovládáním. Nicméně lze použít i pro tvorbu
desktopových aplikací." data-description="Obrázek 1: Kivy se soustředí spíše na tvorbu GUI pro mobilní telefony a
tablety s&amp;nbsp;multitouch ovládáním. Nicméně lze použít i pro tvorbu
desktopových aplikací." title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 643px" /></a><p>Obrázek 4: Kivy se soustředí spíše na tvorbu GUI pro mobilní telefony a
tablety s&#160;multitouch ovládáním. Nicméně lze použít i pro tvorbu
desktopových aplikací.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p>Naprogramování aplikace s&nbsp;GUI vyžaduje provedení hned několika
operací:</p>

<ol>
<li>Konstrukci resp.&nbsp;specifikaci ovládacích prvků (widgetů)</li>
<li>Umístění těchto widgetů na plochu okna nebo dialogu</li>
<li>Specifikaci, jakým způsobem bude aplikace reagovat na akce prováděné uživatelem (reakce na události)</li>
<li>Programovou změnu vlastností zobrazených widgetů na základě operací prováděných aplikací (například změna zobrazené informace)</li>
</ol>

<p>V&nbsp;dnešním článku se zaměříme na popis základních widgetů, které jsou
knihovnou Kivy nabízeny. Ovšem zmíníme se i o tom, jakým způsobem se
naprogramuje reakce na událost, která na GUI vznikne. Příkladem může být stisk
tlačítka nebo změna pozice posuvníku.</p>



<p><a name="k02"></a></p>
<h2 id="k02">2. Jednodušší implementace aplikace s&nbsp;jediným oknem obsahujícím ovládací prvky</h2>

<p>Připomeňme si jeden demonstrační příklad, který jsme si ukázali
v&nbsp;předchozím článku a který dnes budeme rozšiřovat takovým způsobem,
abychom si ukázali různé widgety nabízené knihovnou Kivy. V&nbsp;tomto příkladu
je vytvořen dialog sloužící pro přihlášení k&nbsp;nějaké aplikaci. Implementace
je založena na deklaraci třídy nazvané <strong>LoginScreen</strong>, která je
odvozena od třídy <strong>GridLayout</strong> (což je jeden z&nbsp;kontejnerů
pro widgety). V&nbsp;konstruktoru této třídy se nastavují základní vlastnosti
kontejneru (šířka okrajů buněk atd.) a současně se zde vytváří i všechny
widgety, které se mají zobrazit. Samotná aplikace je představována třídou
nazvanou <strong>Application</strong> odvozenou od třídy
<strong>App</strong>:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.label import Label
from kivy.uix.textinput import TextInput
from kivy.uix.button import Button
&nbsp;
&nbsp;
class <strong>LoginScreen</strong>(GridLayout):
&nbsp;
    def <strong>__init__</strong>(self, **var_args):
&nbsp;
        super(LoginScreen, self).__init__(**var_args)
        self.cols = 2
        self.padding = 10
        self.spacing = 10
&nbsp;
        <i># prvni radek mrizky</i>
        self.add_widget(Label(text="Name"))
        self.username = TextInput(multiline=False)
        self.add_widget(self.username)
&nbsp;
        <i># druhy radek mrizky</i>
        self.add_widget(Label(text="Password"))
        self.password1 = TextInput(password=True, multiline=False)
        self.add_widget(self.password1)
&nbsp;
        <i># treti radek mrizky</i>
        self.add_widget(Label(text="Confirm password"))
        self.password2 = TextInput(password=True, multiline=False)
        self.add_widget(self.password2)
&nbsp;
        <i># ctvrty radek mrizky</i>
        self.button = Button(text="Login")
        self.add_widget(self.button)
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        return LoginScreen()
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>

<p>Výsledná aplikace má GUI, které může vypadat takto:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264767/"><img src="https://i.iinfo.cz/images/417/kivy-02-1.png" class="image-1264767" width="522" height="339" data-prev-filename="https://i.iinfo.cz/images/417/kivy-02-1-prev.png" data-prev-filename-webp="https://i.iinfo.cz/images/417/kivy-02-1-prev.webp" data-prev-width="370" data-prev-height="240" data-large-filename="https://i.iinfo.cz/images/417/kivy-02-1.png" data-large-filename-webp="https://i.iinfo.cz/images/417/kivy-02-1.webp" data-large-width="522" data-large-height="339" alt="POPISEK" data-description="Obrázek 2: Dialog se základními ovládacími prvky (widgety)." title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 2: Dialog se základními ovládacími prvky (widgety).<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p>Demonstrační příklady uvedené v&nbsp;navazujících kapitolách však vypadají
poněkud odlišně. Namísto definice nové třídy odvozené od nějakého kontejneru je
veškeré GUI aplikace deklarováno přímo v&nbsp;metodě
<strong>Application.build</strong>. Právě v&nbsp;této metodě je zkonstruována
instance třídy <strong>GridLayout</strong> a jsou do ní vloženy jednotlivé
widgety. Instance této třídy je současně návratovou hodnotou metody
<strong>build</strong>. Zdrojový kód takového příkladu je kratší a možná i lépe
čitelný:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.label import Label
from kivy.uix.textinput import TextInput
from kivy.uix.button import Button
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        <i># prvni radek mrizky</i>
        label1 = Label(text="Name")
        layout.add_widget(label1)
        username = TextInput(multiline=False)
        layout.add_widget(username)
&nbsp;
        <i># druhy radek mrizky</i>
        label2 = Label(text="Password")
        layout.add_widget(label2)
        password1 = TextInput(password=True, multiline=False)
        layout.add_widget(password1)
&nbsp;
        <i># treti radek mrizky</i>
        label3 = Label(text="Confirm password")
        layout.add_widget(label3)
        password2 = TextInput(password=True, multiline=False)
        layout.add_widget(password2)
&nbsp;
        <i># ctvrty radek mrizky</i>
        button = Button(text="Login")
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>

<p>Po spuštění tohoto skriptu dostaneme prakticky stejné okno, jako
v&nbsp;případě originálního skriptu:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264770/"><img src="https://i.iinfo.cz/images/417/kivy-02-2.png" class="image-1264770" width="522" height="339" data-prev-filename="https://i.iinfo.cz/images/417/kivy-02-2-prev.png" data-prev-filename-webp="https://i.iinfo.cz/images/417/kivy-02-2-prev.webp" data-prev-width="370" data-prev-height="240" data-large-filename="https://i.iinfo.cz/images/417/kivy-02-2.png" data-large-filename-webp="https://i.iinfo.cz/images/417/kivy-02-2.webp" data-large-width="522" data-large-height="339" alt="POPISEK" data-description="Obrázek 3: Změna struktury zdrojového kódu nemá vliv na výsledné GUI." title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 3: Změna struktury zdrojového kódu nemá vliv na výsledné GUI.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k03"></a></p>
<h2 id="k03">3. Reakce na události</h2>

<p>Při programování grafických uživatelských rozhraní je často používán pojem
události (<strong>event(s)</strong>). Událostmi řízené programování je ostatně
s&nbsp;programováním GUI prakticky neoddělitelně spojeno. Prakticky každý
widget může v&nbsp;průběhu svého života generovat nějaké události. Naprostá
většina událostí vzniká tak, že uživatel s&nbsp;widgetem interaktivně pracuje
(například stlačí tlačítko zobrazené na obrazovce, vybere položku z&nbsp;menu,
najede na ikonu apod.).</p>

<p>Ke každému widgetu je přitom ve většině knihoven a frameworků pro tvorbu GUI
příslušná jedna &bdquo;implicitní&ldquo; událost, na kterou reaguje. Tato
událost se nastavuje pomocí změny vlastnosti widgetu (modifikace atributu), což
bude ukázáno v&nbsp;demonstračních příkladech v&nbsp;následujících kapitolách.
Kromě implicitní události lze na widgety navázat i další události, například
tlačítko (<strong>button</strong>) může reagovat i na stlačení klávesy na
klávesnici, na pravé tlačítko myši či na rolování kolečkem myši. Toto navázání
se provádí nastavením atributu nebo předefinováním příslušné metody.</p>

<p>Konkrétně pro tlačítko <strong>button</strong> mohou být definovány reakce
na následující události:</p>

<table>
<tr><td>on_press</td></tr>
<tr><td>on_release</td></tr>
<tr><td>on_kv_post</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_ref_press</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
</table>

<p>Naproti tomu pro návěští <strong>label</strong> je (logicky) dostupných
událostí méně:</p>

<table>
<tr><td>on_kv_post</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_ref_press</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
</table>

<p>Nejvíce událostí vzniká u složitějších ovládacích prvků, například u
vstupního textového pole:</p>

<table>
<tr><td>on__hint_text</td></tr>
<tr><td>on_cursor</td></tr>
<tr><td>on_cursor_blink</td></tr>
<tr><td>on_double_tap</td></tr>
<tr><td>on_handle_image_left</td></tr>
<tr><td>on_handle_image_middle</td></tr>
<tr><td>on_handle_image_right</td></tr>
<tr><td>on_kv_post</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_padding_x</td></tr>
<tr><td>on_padding_y</td></tr>
<tr><td>on_quad_touch</td></tr>
<tr><td>on_selection_text</td></tr>
<tr><td>on_size</td></tr>
<tr><td>on_text_validate</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
<tr><td>on_triple_tap</td></tr>
</table>

<p>Musíme si však uvědomit, že některé události se na různých operačních
systémech a desktopových prostředích mohou generovat různým způsobem &ndash;
typicky se jedná o přesun fokusu a v&nbsp;knihovně Kivy taktéž o události,
které mohou být prováděny na dotykových displejích (gesta pro změnu velikosti,
rotaci apod.)</p>



<p><a name="k04"></a></p>
<h2 id="k04">4. Ukázka naprogramování reakce na události: stisk nebo uvolnění tlačítka umístěného na dialogu</h2>

<p>Před popisem dalších widgetů, které knihovna Kivy vývojářům nabízí, je ovšem
nutné do demonstračního příkladu doplnit ještě jednu funkci. Budeme totiž
chtít, aby se po stisku tlačítka <strong>Ok</strong> okno aplikace uzavřelo a
aby samotná aplikace byla ukončena. Ve skutečnosti to je velmi jednoduše
splnitelná podmínka, protože tlačítka dokážou reagovat na událost
(<i>event</i>), která vznikne při jejich stisku či uvolnění. Naprogramování
operace vyvolané po stisku tlačítka může v&nbsp;tom nejjednodušším případě
vypadat následovně:</p>

<pre>
button = Button(text="Ok")
<strong>button.on_press=self.stop</strong>
</pre>

<p>V&nbsp;tomto konkrétním případě voláme <i>callback metodu</i> nazvanou
<strong>App.stop</strong>, která skutečně celou aplikaci ukončí.</p>

<p>Úplný zdrojový kód takto upraveného demonstračního příkladu vypadá
následovně:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="Basic widgets")
        layout.add_widget(label1)
&nbsp;
        <i># druhy radek mrizky</i>
        label2 = Label()
        layout.add_widget(label2)
&nbsp;
        <i># treti radek mrizky</i>
        button = Button(text="Ok")
        <strong>button.on_press=self.stop</strong>
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>

<p>Na tomto místě je ovšem dobré si uvědomit, že v&nbsp;případě tlačítek
většina aplikací nereaguje na jejich <i>stisk</i>, ale naopak až na
<i>uvolnění</i>, což mj.&nbsp;umožňuje nějakou operaci &bdquo;odvolat&ldquo;
tak, že se kurzor myši posune mimo tlačítko (což ovšem nemusí být plně funkční
při ovládání přes dotykový displej). Zajištění, aby tlačítko reagovalo na své
uvolnění a nikoli ihned na stisk, je velmi snadné, protože pouze postačuje
změnit název atributu s&nbsp;referencí na callback metodu:</p>

<pre>
button = Button(text="Ok")
<strong>button.on_release=self.stop</strong>
</pre>

<p>Pro úplnost si uvedeme celý zdrojový kód takto upraveného demonstračního
příkladu:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="Basic widgets")
        layout.add_widget(label1)
&nbsp;
        <i># druhy radek mrizky</i>
        label2 = Label()
        layout.add_widget(label2)
&nbsp;
        <i># treti radek mrizky</i>
        button = Button(text="Ok")
        <strong>button.on_release=self.stop</strong>
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>



<p><a name="k05"></a></p>
<h2 id="k05">5. Základní ovládací prvky (<i>widgety</i>) dostupné v&nbsp;knihovně Kivy</h2>

<p>V&nbsp;průběhu několika desítek let postupného vývoje grafického
uživatelského rozhraní se množina widgetů používaných v&nbsp;různých grafických
uživatelských rozhraních postupně rozšiřovala. Ostatně postačí se podívat na
obrázky z&nbsp;prvních grafických rozhraní navržených ve společnosti Xerox a
porovnat je s&nbsp;moderním desktopem. Současně však také docházelo ke
sjednocování vzhledu jednotlivých widgetů i jejich chování na různých
platformách. Vzhled samozřejmě není na všech platformách přesně stejný, to však
pro uživatele většinou nemusí představovat významnější praktický problém, na
rozdíl od odlišného chování celého prostředí i jednotlivých widgetů.</p>

<p>V&nbsp;knihovně <i>Kivy</i> je k&nbsp;dispozici poměrně velké množství
widgetů, podobně jako v&nbsp;dalších moderních <i>toolkitech</i>.
V&nbsp;následující tabulce je uveden seznam základních typů widgetů. Pro mnoho
aplikací je níže uvedená skupina widgetů dostačující, avšak v&nbsp;případě, že
aplikace potřebuje vytvořit nový widget, je to samozřejmě možné, protože
knihovna <i>Kivy</i> je navržena tak, že ji lze poměrně jednoduchým způsobem
rozšiřovat (u nových widgetů je nutné naprogramovat jak jejich vzhled, tak i
jejich chování). V&nbsp;následující tabulce si také můžete všimnout toho, že
některé widgety jsou pojmenovány poněkud svérázným způsobem (<i>Carousel</i>
atd.):</p>

<table>
<tr><th>Jméno widgetu</th></tr>
<tr><td>Label</td></tr>
<tr><td>TextInput</td></tr>
<tr><td>DropDown</td></tr>
<tr><td>ScrollView</td></tr>
<tr><td>Carousel</td></tr>
<tr><td>Slider</td></tr>
<tr><td>Image</td></tr>
<tr><td>Switch</td></tr>
<tr><td>Spinner</td></tr>
<tr><td>Splitter</td></tr>
<tr><td>ProgressBar</td></tr>
<tr><td>Bubble</td></tr>
<tr><td>TabbedPanel</td></tr>
<tr><td>Scatter</td></tr>
<tr><td>Accordion</td></tr>
<tr><td>ToggleButton</td></tr>
<tr><td>TreeView</td></tr>
<tr><td>ActionBar</td></tr>
</table>



<p><a name="k06"></a></p>
<h2 id="k06">6. Tlačítko se dvěma stavy &ndash; <strong>ToggleButton</strong></h2>

<p>Prozatím jsme si vyzkoušeli použití tří základních widgetů. Konkrétně se
jednalo o návěští (<strong>Label</strong>), vstupní textové pole
(<strong>TextInput</strong>) a taktéž o běžné tlačítko
(<strong>Button</strong>). Dalším widgetem, který je možné použít, je tlačítko,
které má dva stavy &ndash; stisknuto a uvolněno. Jedná se tedy o kombinaci
běžného tlačítka s&nbsp;výběrovým boxem, který má taktéž dva stavy. Stav
tlačítka je reprezentován změnou jeho barvy a popř.&nbsp;i tvaru
(v&nbsp;závislosti na nastavených stylech). Tím, že pro zobrazení stavu není
nutné vykreslit například symbol &#x2714;, může být použití tlačítka se dvěma
stavy výhodnější, než výběrový box, a to v&nbsp;případě, že jsme omezeni
plochou pro zobrazení dialogu. A navíc je možné tato tlačítka sdružit do
skupin; přičemž v&nbsp;každé skupině může být vybráno jediné tlačítko:</p>

<pre>
class ToggleButton(kivy.uix.behaviors.togglebutton.ToggleButtonBehavior, kivy.uix.button.Button)
 |  ToggleButton(**kwargs)
 |
 |  Toggle button class, see module documentation for more information.
 |
 |  Method resolution order:
 |      ToggleButton
 |      kivy.uix.behaviors.togglebutton.ToggleButtonBehavior
 |      kivy.uix.button.Button
 |      kivy.uix.behaviors.button.ButtonBehavior
 |      kivy.uix.label.Label
 |      kivy.uix.widget.Widget
 |      kivy.uix.widget.WidgetBase
 |      kivy._event.EventDispatcher
 |      kivy._event.ObjectWithUid
 |      builtins.object
 ...
 ......
</pre>

<p>Události, na které může tento typ tlačítka reagovat, se do značné míry
podobají událostem běžných tlačítek (až na <strong>on_group</strong>):</p>

<table>
<tr><td>on_group</td></tr>
<tr><td>on_kv_post</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_press</td></tr>
<tr><td>on_ref_press</td></tr>
<tr><td>on_release</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
</table>



<p><a name="k07"></a></p>
<h2 id="k07">7. Demonstrační příklad: dialog s&nbsp;tlačítkem se dvěma stavy</h2>

<p>Vytvoření okna resp.&nbsp;dialogu, který obsahuje tlačítko se dvěma stavy,
je snadné. Nejprve musíme naimportovat třídu nazvanou
<strong>ToggleButton</strong> z&nbsp;knihovny Kivy:</p>

<pre>
from kivy.uix.togglebutton import ToggleButton
</pre>

<p>Konstrukce tlačítka se dvěma stavy s&nbsp;jeho umístěním do dialogu:</p>

<pre>
toggle_button = ToggleButton(text="Toggle")
layout.add_widget(toggle_button)
</pre>

<p>Dále je možné určit výchozí stav tlačítka:</p>

<pre>
toggle_button = ToggleButton(text="Toggle", state="Down")
layout.add_widget(toggle_button)
</pre>

<p>Popř.&nbsp;můžeme určit skupinu, do které takové tlačítko patří:</p>

<pre>
toggle_button = ToggleButton(text="Toggle", state="Down", group="colors")
layout.add_widget(toggle_button)
</pre>

<p>Ukažme si základní způsob použití přepínacího tlačítka, které do našeho
demonstračního příkladu přidáme:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.togglebutton import ToggleButton
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="ToggleButton")
        layout.add_widget(label1)
&nbsp;
        <i># druhy radek mrizky</i>
        toggle_button = ToggleButton(text="Toggle")
        layout.add_widget(toggle_button)
&nbsp;
        <i># treti radek mrizky</i>
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>

<p>Chování takového tlačítka snadno ověříme po spuštění skriptu:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264773/"><img src="https://i.iinfo.cz/images/417/kivy-02-3.png" class="image-1264773" width="522" height="339" data-prev-filename="https://i.iinfo.cz/images/417/kivy-02-3-prev.png" data-prev-filename-webp="https://i.iinfo.cz/images/417/kivy-02-3-prev.webp" data-prev-width="370" data-prev-height="240" data-large-filename="https://i.iinfo.cz/images/417/kivy-02-3.png" data-large-filename-webp="https://i.iinfo.cz/images/417/kivy-02-3.webp" data-large-width="522" data-large-height="339" alt="POPISEK" data-description="Obrázek 4: Chování tlačítka se dvěma stavy (nevybráno)." title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 4: Chování tlačítka se dvěma stavy (nevybráno).<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264776/"><img src="https://i.iinfo.cz/images/417/kivy-02-4.png" class="image-1264776" width="522" height="339" data-prev-filename="https://i.iinfo.cz/images/417/kivy-02-4-prev.png" data-prev-filename-webp="https://i.iinfo.cz/images/417/kivy-02-4-prev.webp" data-prev-width="370" data-prev-height="240" data-large-filename="https://i.iinfo.cz/images/417/kivy-02-4.png" data-large-filename-webp="https://i.iinfo.cz/images/417/kivy-02-4.webp" data-large-width="522" data-large-height="339" alt="POPISEK" data-description="Obrázek 5: Chování tlačítka se dvěma stavy (vybráno)." title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 5: Chování tlačítka se dvěma stavy (vybráno).<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k08"></a></p>
<h2 id="k08">8. Zaškrtávací pole &ndash; <strong>Checkbox</strong></h2>

<p>Dalším typem grafického ovládacího prvku (widgetu) je takzvané zaškrtávací
pole, dnes poněkud nepřesně nazývané <strong>Checkbox</strong>. Od obyčejného
tlačítka nebo tlačítka se dvěma stavy se tento widget liší především tím, že je
vizuálně patrný jeho stav &ndash; nastaveno/nenastaveno. Tento typ ovládacích
prvků je zobrazován různým způsobem, typicky se však jedná o čtvereček, který
je buď zatržený (znak &check; či &times;) nebo prázdný; v&nbsp;některých GUI
prostředích se však stav tlačítka reprezentuje pouze jeho barvou.
V&nbsp;knihovně Kivy je tento ovládací prvek reprezentován třídou
<strong>CheckBox</strong> (povšimněte si, že dědí vlastnosti přepínacího
tlačítka):</p>

<pre>
class CheckBox(kivy.uix.behaviors.togglebutton.ToggleButtonBehavior, kivy.uix.widget.Widget)
 |  CheckBox(**kwargs)
 |
 |  CheckBox class, see module documentation for more information.
 |
 |  Method resolution order:
 |      CheckBox
 |      kivy.uix.behaviors.togglebutton.ToggleButtonBehavior
 |      kivy.uix.behaviors.button.ButtonBehavior
 |      kivy.uix.widget.Widget
 |      kivy.uix.widget.WidgetBase
 |      kivy._event.EventDispatcher
 |      kivy._event.ObjectWithUid
 |      builtins.object
 ...
 ...
 ...
</pre>

<p>Důležitý je atribut <strong>active</strong>, kterým se řídí, zda je
zaškrtávací pole vybráno či nikoli.</p>

<p><div class="rs-tip-major">Poznámka: ovšem tato třída se v&nbsp;knihovně Kivy
používá i pro realizací přepínačů.</div></p>

<p>Opět si vypišme všechny události, na které dokáže tento ovládací prvek
reagovat:</p>

<table>
<tr><td>on_group</td></tr>
<tr><td>on_kv_post</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_press</td></tr>
<tr><td>on_release</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
</table>



<p><a name="k09"></a></p>
<h2 id="k09">9. Demonstrační příklad: dialog se zaškrtávacím polem</h2>

<p>Umístění zaškrtávacího pole do plochy okna nebo dialogu je snadné, ovšem
samotný popis je nutné umístit do jiného typu widgetu, typicky do návěští.
Pokud použijeme správce rozvržení <strong>GridLayout</strong>, může být
umístění popisku+samotného zaškrtávacího pole realizováno následovně:</p>

<pre>
label1 = Label(text="I really want to receive spam")
layout.add_widget(label1)
&nbsp;
check_box = CheckBox(active=True)
layout.add_widget(check_box)
</pre>

<p><div class="rs-tip-major">Poznámka: podle počtu sloupců se widgety zobrazí
pod sebou nebo vedle sebe.</div></p>

<p>Celý zdrojový kód takto upraveného dialogu může vypadat takto:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.checkbox import CheckBox
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="I really want to receive spam")
        layout.add_widget(label1)
&nbsp;
        <i># druhy radek mrizky</i>
        check_box = CheckBox(active=True)
        layout.add_widget(check_box)
&nbsp;
        <i># treti radek mrizky</i>
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>

<p>Výsledné okno zobrazené na ploše desktopu:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264779/"><img src="https://i.iinfo.cz/images/417/kivy-02-5.png" class="image-1264779" width="522" height="339" data-prev-filename="https://i.iinfo.cz/images/417/kivy-02-5-prev.png" data-prev-filename-webp="https://i.iinfo.cz/images/417/kivy-02-5-prev.webp" data-prev-width="370" data-prev-height="240" data-large-filename="https://i.iinfo.cz/images/417/kivy-02-5.png" data-large-filename-webp="https://i.iinfo.cz/images/417/kivy-02-5.webp" data-large-width="522" data-large-height="339" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 6: Vybrané zaškrtávací pole.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k10"></a></p>
<h2 id="k10">10. Několik na sobě nezávislých zaškrtávacích polí</h2>

<p>Samozřejmě nám nic nebrání v&nbsp;tom, aby bylo na plochu okna nebo dialogu
umístěno hned několik zaškrtávacích polí. V&nbsp;dalším demonstračním příkladu
je vždy v&nbsp;levém sloupci zobrazen popisek a v&nbsp;pravém sloupci je
příslušné zaškrtávací pole:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.checkbox import CheckBox
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        <i># prvni radek mrizky</i>
        label1 = Label(text="I really want to receive spam")
        layout.add_widget(label1)
        ack1 = CheckBox(active=True)
        layout.add_widget(ack1)
&nbsp;
        <i># druhy radek mrizky</i>
        label2 = Label(text="Share my data with FAANG")
        layout.add_widget(label2)
        ack2 = CheckBox(active=True)
        layout.add_widget(ack2)
&nbsp;
        <i># treti radek mrizky</i>
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (420, 160)
&nbsp;
&nbsp;
if __name__ == "__main__":
    Application().run()
</pre>

<p>Takto vypadá výsledný dialog:</p>

<div class="rs-img-center" style="margin-left: auto; margin-right: auto; max-width: 542px"><a href="https://www.root.cz/obrazek/1264782/"><img src="https://i.iinfo.cz/images/417/kivy-02-6.png" class="image-1264782" width="542" height="319" data-prev-filename="https://i.iinfo.cz/images/417/kivy-02-6-prev.png" data-prev-filename-webp="https://i.iinfo.cz/images/417/kivy-02-6-prev.webp" data-prev-width="370" data-prev-height="218" data-large-filename="https://i.iinfo.cz/images/417/kivy-02-6.png" data-large-filename-webp="https://i.iinfo.cz/images/417/kivy-02-6.webp" data-large-width="542" data-large-height="319" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 542px" /></a><p>Obrázek 7: Několik nezávislých zaškrtávacích polí.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p>V&nbsp;navazujícím článku si popíšeme i způsob zmenšení šířky jednotlivých
sloupců, proto si dnes jen v&nbsp;rychlosti ukážeme, jak lze dialog nepatrně
vylepšit (viz zvýrazněné části kódu):</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.checkbox import CheckBox
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        <i># prvni radek mrizky</i>
        label1 = Label(text="I really want to receive spam")
        layout.add_widget(label1)
        ack1 = CheckBox(active=True, <strong>size_hint_x=None, width=50</strong>)
        layout.add_widget(ack1)
&nbsp;
        <i># druhy radek mrizky</i>
        label2 = Label(text="Share my data with FAANG")
        layout.add_widget(label2)
        ack2 = CheckBox(active=True, <strong>size_hint_x=None, width=50</strong>)
        layout.add_widget(ack2)
&nbsp;
        <i># treti radek mrizky</i>
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (350, 160)
&nbsp;
&nbsp;
if __name__ == "__main__":
    Application().run()
</pre>

<p>Výsledný dialog bude vypadat následovně:</p>

<div class="rs-img-center" style="margin-left: auto; margin-right: auto; max-width: 472px"><a href="https://www.root.cz/obrazek/1264878/"><img src="https://i.iinfo.cz/images/16/kivy-02b.png" class="image-1264878" width="472" height="319" data-prev-filename="https://i.iinfo.cz/images/16/kivy-02b-prev.png" data-prev-filename-webp="https://i.iinfo.cz/images/16/kivy-02b-prev.webp" data-prev-width="370" data-prev-height="250" data-large-filename="https://i.iinfo.cz/images/16/kivy-02b.png" data-large-filename-webp="https://i.iinfo.cz/images/16/kivy-02b.webp" data-large-width="472" data-large-height="319" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 472px" /></a><p>Obrázek 8: Upravený dialog s&nbsp;odlišnými šířkami sloupců.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k11"></a></p>
<h2 id="k11">11. Přepínač &ndash; <i>RadioButton</i></h2>

<p>Dalším velmi často používaným ovládacím prvkem (přesněji řečeno
specializovanou variantou tlačítka) je takzvaný <strong>RadioButton</strong>
(přepínač). Tento typ widgetu se od předchozích dvou typů widgetů (tedy od
<strong>ToggleButton</strong> a <strong>Checkbutton</strong>) odlišuje
především tím, že je používán ve větších skupinách. Z&nbsp;každé skupiny přitom
může být vybrán (nastaven) pouze jeden přepínač, od čehož je ostatně odvozen
původní anglický název tohoto ovládacího prvku, protože připomíná <a
href="https://en.wikipedia.org/wiki/Radio_button#Etymology">přepínač kanálů na
starších rádiích</a> (ale používal se i na některých televizorech, ovšem hodně
dávno).</p>

<p>V&nbsp;mnoha knihovnách pro tvorbu grafického uživatelského rozhraní jsou
přepínače realizovány jako samostatný typ widgetu, ovšem v&nbsp;knihovně Kivy
tomu tak není, protože radiová tlačítka vzniknou takovým způsobem, že se sdruží
několik zatrhávacích boxů do jedné skupiny. Kivy v&nbsp;takovém případě namísto
zatrhávacích boxů automaticky vykreslí přepínací tlačítka. Jak se však pozná,
které přepínače patří&nbsp;k&nbsp;sobě, tj.&nbsp;do jedné skupiny? Skupina je
určena při konstrukci widgetů: jedná se typicky o řetězec, který musí být pro
přepínače v&nbsp;jedné skupině totožný. Tento řetězec se předává při konstrukci
tlačítka v&nbsp;nepovinném parametru <strong>group</strong>:</p>

<pre>
color = CheckBox(group="colors")
</pre>



<p><a name="k12"></a></p>
<h2 id="k12">12. Demonstrační příklad: zaškrtávací pole, které nepatří do jedné skupiny</h2>

<p>V&nbsp;dalším demonstračním příkladu je vytvořen dialog, ve kterém se
nachází zaškrtávací pole, která umožní výběr barev z&nbsp;nabízeného spektra
osmi barev. Kvůli tomu, že zaškrtávací pole nepatří do žádné skupiny, bude
každý z&nbsp;těchto widgetů skutečně zobrazen jako samostatné zaškrtávací pole
a bude tedy možné vybrat jakoukoli kombinaci barev (nebo žádnou barvu):</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.checkbox import CheckBox
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        colors = ("Black", "Red", "Green", "Blue", "Cyan", "Magenta", "Yellow", "White")
&nbsp;
        for color in colors:
            label = Label(text=color)
            layout.add_widget(label)
            color = CheckBox()
            layout.add_widget(color)
&nbsp;
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (300, 360)
&nbsp;
&nbsp;
if __name__ == "__main__":
    Application().run()
</pre>

<p>A takto bude vypadat výsledný dialog zobrazený na ploše desktopu:</p>

<div class="rs-img-center" style="margin-left: auto; margin-right: auto; max-width: 422px"><a href="https://www.root.cz/obrazek/1264785/"><img src="https://i.iinfo.cz/images/417/kivy-02-7.png" class="image-1264785" width="422" height="519" data-prev-filename="https://i.iinfo.cz/images/417/kivy-02-7-prev.png" data-prev-filename-webp="https://i.iinfo.cz/images/417/kivy-02-7-prev.webp" data-prev-width="220" data-prev-height="270" data-large-filename="https://i.iinfo.cz/images/417/kivy-02-7.png" data-large-filename-webp="https://i.iinfo.cz/images/417/kivy-02-7.webp" data-large-width="422" data-large-height="519" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 422px" /></a><p>Obrázek 9: Zaškrtávací pole, které nepatří do jedné skupiny.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k13"></a></p>
<h2 id="k13">13. Demonstrační příklad: přepínače vytvořené ze zaškrtávacích polí</h2>

<p>Nepatrnou změnou provedenou ve zdrojovém kódu demonstračního příkladu lze
dosáhnout toho, že se namísto na sobě nezávislých zaškrtávacích polí zobrazí
sada na sobě závislých přepínačů (vybrán může být jen jeden z&nbsp;nich):</p>

<pre>
color = CheckBox(<strong>group="colors"</strong>)
</pre>

<p>Výsledný dialog bude zcela odlišný od dialogu předchozího, a to jak
vzhledem, tak i chováním:</p>

<div class="rs-img-center" style="margin-left: auto; margin-right: auto; max-width: 422px"><a href="https://www.root.cz/obrazek/1264788/"><img src="https://i.iinfo.cz/images/417/kivy-02-8.png" class="image-1264788" width="422" height="519" data-prev-filename="https://i.iinfo.cz/images/417/kivy-02-8-prev.png" data-prev-filename-webp="https://i.iinfo.cz/images/417/kivy-02-8-prev.webp" data-prev-width="220" data-prev-height="270" data-large-filename="https://i.iinfo.cz/images/417/kivy-02-8.png" data-large-filename-webp="https://i.iinfo.cz/images/417/kivy-02-8.webp" data-large-width="422" data-large-height="519" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 422px" /></a><p>Obrázek 10: Skupina přepínačů, které jsou na sobě závislé.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>
<p>Pro úplnost je uveden celý zdrojový kód tohoto příkladu:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.checkbox import CheckBox
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        colors = ("Black", "Red", "Green", "Blue", "Cyan", "Magenta", "Yellow", "White")
&nbsp;
        for color in colors:
            label = Label(text=color)
            layout.add_widget(label)
            color = CheckBox(group="colors")
            layout.add_widget(color)
&nbsp;
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (300, 360)
&nbsp;
&nbsp;
if __name__ == "__main__":
    Application().run()
</pre>



<p><a name="k14"></a></p>
<h2 id="k14">14. Posuvník (<strong>Slider</strong>)</h2>

<p>Dalším ovládacím prvkem grafického uživatelského rozhraní, který si
v&nbsp;dnešním článku popíšeme, je posuvník. Většinou se tento ovládací prvek
nazývá <i>slider</i> (což je i případ knihovny <i>Kivy</i>), ovšem například
v&nbsp;knihovně <i>appJar</i> zvolili název <i>scale</i>. Posuvník se
v&nbsp;nejjednodušším případě vytváří vytvořením instance třídy
<strong>Slider</strong>:</p>

<pre>
class Slider(kivy.uix.widget.Widget)
 |  Slider(**kwargs)
 |
 |  Class for creating a Slider widget.
 |
 |  Check module documentation for more details.
 |
 |  Method resolution order:
 |      Slider
 |      kivy.uix.widget.Widget
 |      kivy.uix.widget.WidgetBase
 |      kivy._event.EventDispatcher
 |      kivy._event.ObjectWithUid
 |      builtins.object
</pre>

<p>Při konstrukci posuvníku se typicky nastavují tři vlastnosti: minimální
hodnota odpovídající situaci, kdy je posuvník umístěn na levém okraji,
maximální hodnota (pravý okraj) a výchozí hodnota:</p>

<pre>
slider = Slider(min=0, max=100, value=25)
</pre>

<p>Navíc je možné specifikovat, že se má posuvník zobrazit s&nbsp;vertikální
orientací:</p>

<pre>
slider = Slider(min=0, max=100, value=25, orientation="Vertical")
</pre>

<p><div class="rs-tip-major">Poznámka: prozatím posuvníky s&nbsp;vertikální
orientací nepoužijeme (pouze si uvedeme po designové stránce dosti škaredou
ukázku), a to z&nbsp;toho důvodu, že námi používaný kontejner
<strong>GridLayout</strong> se pro tyto účely příliš nehodí. Ale příště
použijeme další typy kontejnerů, které umožní relativně elegantním způsobem
zkombinovat ovládací prvky orientované horizontálně (běžná tlačítka atd.)
s&nbsp;prvky orientovanými vertikálně.</div></p>

<p>Události, na které může posuvník reagovat, jsou do značné míry odlišné od
událostí, na které reagovaly předchozí typy widgetů:</p>

<table>
<tr><td>on_kv_post</td></tr>
<tr><td>on_max</td></tr>
<tr><td>on_min</td></tr>
<tr><td>on_motion</td></tr>
<tr><td>on_opacity</td></tr>
<tr><td>on_touch_down</td></tr>
<tr><td>on_touch_move</td></tr>
<tr><td>on_touch_up</td></tr>
</table>



<p><a name="k15"></a></p>
<h2 id="k15">15. Demonstrační příklad: posuvníky v&nbsp;dialogovém okně</h2>

<p>V&nbsp;dalším demonstračním příkladu je do dialogového okna vložena trojice
posuvníků, jejichž hodnoty jsou v&nbsp;rozmezí 0 až 100 a každý z&nbsp;těchto
posuvníků má nastavenou odlišnou počáteční pozici. Všechny posuvníky mají
výchozí (horizontální) orientaci:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.slider import Slider
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        slider = Slider(min=0, max=100, value=25)
        layout.add_widget(slider)
&nbsp;
        slider = Slider(min=0, max=100, value=50)
        layout.add_widget(slider)
&nbsp;
        slider = Slider(min=0, max=100, value=75)
        layout.add_widget(slider)
&nbsp;
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 260)
&nbsp;
&nbsp;
if __name__ == "__main__":
    Application().run()
</pre>

<p>Výsledný vzhled dialogu se skupinou posuvníků:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264791/"><img src="https://i.iinfo.cz/images/417/kivy-02-9.png" class="image-1264791" width="522" height="419" data-prev-filename="https://i.iinfo.cz/images/417/kivy-02-9-prev.png" data-prev-filename-webp="https://i.iinfo.cz/images/417/kivy-02-9-prev.webp" data-prev-width="336" data-prev-height="270" data-large-filename="https://i.iinfo.cz/images/417/kivy-02-9.png" data-large-filename-webp="https://i.iinfo.cz/images/417/kivy-02-9.webp" data-large-width="522" data-large-height="419" alt="POPISEK" data-description="POPISEK" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 11: Posuvníky v&nbsp;dialogovém okně.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k16"></a></p>
<h2 id="k16">16. Nastavení barvy ovládacích prvků</h2>

<p>V&nbsp;knihovně Kivy má většina základních ovládacích prvků
&bdquo;plochý&ldquo; vzhled, což mj.&nbsp;znamená, že se mnohdy jedná o
prakticky jednobarevné plochy, popř.&nbsp;plochy s&nbsp;okraji. Barvy
jednotlivých částí ovládacích prvků je přitom možné modifikovat, a to jak přímo
ve skriptu napsaném v&nbsp;Pythonu, tak i v&nbsp;popisu GUI založeného na
jazyku Kv. Příkladem může být běžné tlačítko nebo tlačítko se dvěma stavu, u
kterého lze nastavit hned několik barev (pro různé stavy a různé části
tlačítka):</p>

<table>
<tr><td>color</td></tr>
<tr><td>background_color</td></tr>
<tr><td>outline_color</td></tr>
<tr><td>disabled_color</td></tr>
<tr><td>disabled_outline_color</td></tr>
</table>

<p>Samotná barva je reprezentována čtveřicí hodnot [červená, zelená, modrá,
intenzita/neprůhlednost]. Změna pozadí (plochy) ovládacích prvků je tedy
snadná:</p>

<pre>
toggle_button = ToggleButton(text="Toggle")
toggle_button.background_color=[1.0, 0.4, 0.6, 1]
</pre>

<p>popř.&nbsp;pro běžné tlačítko:</p>

<pre>
button = Button(text="Ok")
button.background_color=[0.4, 1.0, 0.4, 1]
</pre>

<p>Výsledky na ploše desktopu budou vypadat takto:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264884/"><img src="https://i.iinfo.cz/images/628/kivy-02c-1.png" class="image-1264884" width="522" height="339" data-prev-filename="https://i.iinfo.cz/images/628/kivy-02c-1-prev.png" data-prev-filename-webp="https://i.iinfo.cz/images/628/kivy-02c-1-prev.webp" data-prev-width="370" data-prev-height="240" data-large-filename="https://i.iinfo.cz/images/628/kivy-02c-1.png" data-large-filename-webp="https://i.iinfo.cz/images/628/kivy-02c-1.webp" data-large-width="522" data-large-height="339" alt="POPISEK" data-description="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 12: Widgety s&nbsp;modifikovanou barvou pozadí.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264887/"><img src="https://i.iinfo.cz/images/628/kivy-02c-2.png" class="image-1264887" width="522" height="339" data-prev-filename="https://i.iinfo.cz/images/628/kivy-02c-2-prev.png" data-prev-filename-webp="https://i.iinfo.cz/images/628/kivy-02c-2-prev.webp" data-prev-width="370" data-prev-height="240" data-large-filename="https://i.iinfo.cz/images/628/kivy-02c-2.png" data-large-filename-webp="https://i.iinfo.cz/images/628/kivy-02c-2.webp" data-large-width="522" data-large-height="339" alt="POPISEK" data-description="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 13: Situace po výběru tlačítka se dvěma stavy.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p>Opět si pochopitelně ukážeme i celý zdrojový kód demonstračního příkladu,
který vykreslil GUI ze screenshotů číslo 12 a 13:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.togglebutton import ToggleButton
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="Background color")
        layout.add_widget(label1)
&nbsp;
        <i># druhy radek mrizky</i>
        toggle_button = ToggleButton(text="Toggle")
        toggle_button.background_color=[1.0, 0.4, 0.6, 1]
        layout.add_widget(toggle_button)
&nbsp;
        <i># treti radek mrizky</i>
        button = Button(text="Ok")
        button.background_color=[0.4, 1.0, 0.4, 1]
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>



<p><a name="k17"></a></p>
<h2 id="k17">17. Vytvoření ikony z&nbsp;běžného tlačítka</h2>

<p>Knihovna Kivy sice přímo neobsahuje widget typu &bdquo;ikona&ldquo;, ovšem
v&nbsp;případě potřeby si můžeme (klikací) ikonu relativně snadno zkonstruovat
například z&nbsp;běžného tlačítka nebo z&nbsp;tlačítka přepínacího &ndash;
potom bude mít dva stavy. Postačuje nastavit vlastnost s&nbsp;cestou
k&nbsp;obrázku <strong>background_normal</strong> a vhodným způsobem upravit
rozměry tlačítka:</p>

<pre>
icon = Button(text="", size=(45, 40), size_hint_x=None)
icon.background_normal="button-open.png"
</pre>

<p>Výsledný dialog bude vypadat následovně:</p>

<div class="rs-img-center" style="margin-left: auto; margin-right: auto; max-width: 522px"><a href="https://www.root.cz/obrazek/1264890/"><img src="https://i.iinfo.cz/images/628/kivy-02c-3.png" class="image-1264890" width="522" height="339" data-prev-filename="https://i.iinfo.cz/images/628/kivy-02c-3-prev.png" data-prev-filename-webp="https://i.iinfo.cz/images/628/kivy-02c-3-prev.webp" data-prev-width="370" data-prev-height="240" data-large-filename="https://i.iinfo.cz/images/628/kivy-02c-3.png" data-large-filename-webp="https://i.iinfo.cz/images/628/kivy-02c-3.webp" data-large-width="522" data-large-height="339" alt="POPISEK" data-description="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 522px" /></a><p>Obrázek 14: Tlačítko, které bylo pozměněné na ikonu.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p><div class="rs-tip-major">Poznámka: ve skutečnosti by bylo vhodné nastavit i
ikonu pro stav &bdquo;stisknuto&ldquo;. Podrobnosti si ukážeme
příště.</div></p>

<p>Úplný zdrojový kód tohoto demonstračního příkladu vypadá následovně:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
    def <strong>build</strong>(self):
        layout = GridLayout(cols=1, padding=10, spacing=10)
&nbsp;
        <i># prvni radek mrizky</i>
        label1 = Label(text="Icon button")
        layout.add_widget(label1)
&nbsp;
        <i># druhy radek mrizky</i>
        icon = Button(text="", size=(45, 40), size_hint_x=None)
        icon.background_normal="button-open.png"
        layout.add_widget(icon)
&nbsp;
        <i># treti radek mrizky</i>
        button = Button(text="Ok")
        button.background_color=[0.4, 1.0, 0.4, 1]
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_start</strong>(self):
        Window.size = (400, 180)
&nbsp;
&nbsp;
if __name__ == "__main__":
    Application().run()
</pre>



<p><a name="k18"></a></p>
<h2 id="k18">18. Interaktivní nastavení barvy ovládacího prvku pomocí posuvníků</h2>

<p>V&nbsp;poslední dvojici demonstračních příkladů je ukázáno, jakým způsobem
se mohou použít posuvníky pro interaktivní změnu barvy textu (textového
návěští). U každého posuvníku je specifikována callback metoda, která
modifikuje jeden z&nbsp;atributů objektu typu <strong>Application</strong>:</p>

<pre>
slider_red = Slider(min=0, max=100, value=25)
slider_red.fbind("value", self.on_red_slider_change)
</pre>

<p>Příslušné metodě je předána instance (reference na instanci) posuvníku a
taktéž jeho aktuální hodnota v&nbsp;rozsahu 0..100. Z&nbsp;této hodnoty snadno
vypočítáme barvovou složku:</p>

<pre>
def <strong>on_red_slider_change</strong>(self, instance, value):
    self.red = value / 100.0
    self.change_color()
</pre>

<p>Samotná metoda pro změnu barvy textového návěští vypadá takto:</p>

<pre>
def <strong>change_color</strong>(self):
    self.label_rgb.color = (self.red, self.green, self.blue, 1.0)
</pre>

<p>Výsledkem je interaktivní dialog:</p>

<div class="rs-img-center" style="margin-left: auto; margin-right: auto; max-width: 542px"><a href="https://www.root.cz/obrazek/1264893/"><img src="https://i.iinfo.cz/images/628/kivy-02c-4.png" class="image-1264893" width="542" height="399" data-prev-filename="https://i.iinfo.cz/images/628/kivy-02c-4-prev.png" data-prev-filename-webp="https://i.iinfo.cz/images/628/kivy-02c-4-prev.webp" data-prev-width="367" data-prev-height="270" data-large-filename="https://i.iinfo.cz/images/628/kivy-02c-4.png" data-large-filename-webp="https://i.iinfo.cz/images/628/kivy-02c-4.webp" data-large-width="542" data-large-height="399" alt="POPISEK" data-description="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 542px" /></a><p>Obrázek 15: Horizontální posuvníky sloužící pro interaktivní změnu barvy textu.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>

<p>Úplný zdrojový kód tohoto demonstračního příkladu:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.slider import Slider
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        layout = GridLayout(cols=2, padding=10, spacing=10)
&nbsp;
        label = Label(text="Red")
        layout.add_widget(label)
&nbsp;
        slider_red = Slider(min=0, max=100, value=25)
        slider_red.fbind("value", self.on_red_slider_change)
        layout.add_widget(slider_red)
&nbsp;
        label = Label(text="Green")
        layout.add_widget(label)
&nbsp;
        slider_green = Slider(min=0, max=100, value=50)
        slider_green.fbind("value", self.on_green_slider_change)
        layout.add_widget(slider_green)
&nbsp;
        label = Label(text="Blue")
        layout.add_widget(label)
&nbsp;
        slider_blue = Slider(min=0, max=100, value=75)
        slider_blue.fbind("value", self.on_blue_slider_change)
        layout.add_widget(slider_blue)
&nbsp;
        self.label_rgb = Label(text="[size=40pt][b]Test[/b][/size]", markup=True)
        layout.add_widget(self.label_rgb)
&nbsp;
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_red_slider_change</strong>(self, instance, value):
        self.red = value / 100.0
        self.change_color()
&nbsp;
    def <strong>on_green_slider_change</strong>(self, instance, value):
        self.green = value / 100.0
        self.change_color()
&nbsp;
    def <strong>on_blue_slider_change</strong>(self, instance, value):
        self.blue = value / 100.0
        self.change_color()
&nbsp;
    def <strong>change_color</strong>(self):
        self.label_rgb.color = (self.red, self.green, self.blue, 1.0)
&nbsp;
    def <strong>on_start</strong>(self):
        self.red = 0.25
        self.green = 0.50
        self.blue = 0.75
&nbsp;
        Window.size = (420, 240)
        self.change_color()
&nbsp;
&nbsp;
if __name__ == "__main__":
    Application().run()
</pre>

<p>Pro zajímavost si ještě ukažme, jak by vypadal alternativní dialog, ve
kterém budou posuvníky vertikální. Tomu se budou muset přizpůsobit i další
ovládací prvky umístěné na dialogu. Lepšího výsledku bychom dosáhli použitím
odlišného správce rozvržení komponent, což je však téma, kterým se budeme
zabývat příště:</p>

<pre>
from kivy.app import App
from kivy.core.window import Window
from kivy.uix.gridlayout import GridLayout
from kivy.uix.slider import Slider
from kivy.uix.label import Label
from kivy.uix.button import Button
&nbsp;
&nbsp;
class <strong>Application</strong>(App):
&nbsp;
    def <strong>build</strong>(self):
        layout = GridLayout(cols=5, padding=10, spacing=10)
&nbsp;
        slider_red = Slider(min=0, max=100, value=25, orientation="vertical")
        slider_red.fbind("value", self.on_red_slider_change)
        layout.add_widget(slider_red)
&nbsp;
        slider_green = Slider(min=0, max=100, value=50, orientation="vertical")
        slider_green.fbind("value", self.on_green_slider_change)
        layout.add_widget(slider_green)
&nbsp;
        slider_blue = Slider(min=0, max=100, value=75, orientation="vertical")
        slider_blue.fbind("value", self.on_blue_slider_change)
        layout.add_widget(slider_blue)
&nbsp;
        self.label_rgb = Label(text="[size=40pt][b]T\ne\ns\nt[/b][/size]", markup=True)
        layout.add_widget(self.label_rgb)
&nbsp;
        button = Button(text="Ok")
        button.on_release=self.stop
        layout.add_widget(button)
&nbsp;
        return layout
&nbsp;
    def <strong>on_red_slider_change</strong>(self, instance, value):
        self.red = value / 100.0
        self.change_color()
&nbsp;
    def <strong>on_green_slider_change</strong>(self, instance, value):
        self.green = value / 100.0
        self.change_color()
&nbsp;
    def <strong>on_blue_slider_change</strong>(self, instance, value):
        self.blue = value / 100.0
        self.change_color()
&nbsp;
    def <strong>change_color</strong>(self):
        self.label_rgb.color = (self.red, self.green, self.blue, 1.0)
&nbsp;
    def <strong>on_start</strong>(self):
        self.red = 0.25
        self.green = 0.50
        self.blue = 0.75
&nbsp;
        Window.size = (300, 400)
        self.change_color()
&nbsp;
&nbsp;
if __name__ == "__main__":
    Application().run()
</pre>

<p>Nyní bude dialog po zobrazení na ploše desktopu vypadat takto:</p>

<div class="rs-img-center" style="margin-left: auto; margin-right: auto; max-width: 396px"><a href="https://www.root.cz/obrazek/1264896/"><img src="https://i.iinfo.cz/images/628/kivy-02c-5-large.png" class="image-1264896" width="396" height="525" data-prev-filename="https://i.iinfo.cz/images/628/kivy-02c-5-prev.png" data-prev-filename-webp="https://i.iinfo.cz/images/628/kivy-02c-5-prev.webp" data-prev-width="204" data-prev-height="270" data-large-filename="https://i.iinfo.cz/images/628/kivy-02c-5-large.png" data-large-filename-webp="https://i.iinfo.cz/images/628/kivy-02c-5-large.webp" data-large-width="396" data-large-height="525" alt="POPISEK" data-description="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" style="width: 100%; height: auto; max-width: 396px" /></a><p>Obrázek 16: Vertikální posuvníky sloužící pro interaktivní změnu barvy textu.<br class="_remove" /></p><p class="author">Autor: tisnik, podle licence: <a href="http://en.wikipedia.org/wiki/Rights_Managed">Rights Managed</a><br class="_remove" /></p></div>



<p><a name="k19"></a></p>
<h2 id="k19">19. Repositář s&nbsp;demonstračními příklady</h2>

<p>Demonstrační příklady, s&nbsp;nimiž jsme se <a
href="https://www.root.cz/clanky/tvorba-grafickeho-uzivatelskeho-rozhrani-v-pythonu-s-vyuzitim-knihovny-kivy/">minule</a>
i dnes seznámili a které jsou určeny pro Python 3.11 (a libovolnou vyšší verzi
Pythonu) a knihovnu Kivy, jsou dostupné, jak je zvykem, na GitHubu.
V&nbsp;tabulce níže jsou uvedeny odkazy na jednotlivé zdrojové kódy i na
definice formulářů:</p>

<table>
<tr><th> #</th><th>Příklad</th><th>Stručný popis</th><th>Adresa</th></tr>
<tr><td> 1</td><td>pyproject.toml</td><td>projektový soubor pro všechny demonstrační příklady založené na knihovně Kivy</td><td><a href="https://github.com/tisnik/most-popular-python-libs/blob/master/kivy/pyproject.toml">https://github.com/tisnik/most-popular-python-libs/blob/master/kivy/pyproject.toml</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 2</td><td>hello_world.py</td><td>aplikace tvořená jediným oknem s&nbsp;nápisem</td><td><a href="https://github.com/tisnik/most-popular-python-libs/blob/master/kivy/hello_world.py">https://github.com/tisnik/most-popular-python-libs/blob/master/kivy/hello_world.py</a></td></tr>
<tr><td> 3</td><td>hello_world_2.py</td><td>specifikace základních vlastností okna aplikace</td><td><a href="https://github.com/tisnik/most-popular-python-libs/blob/master/kivy/hello_world_2.py">https://github.com/tisnik/most-popular-python-libs/blob/master/kivy/hello_world_2.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 4</td><td>hello_kv_spec.py</td><td>načtení GUI popsané v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/hello_kv_spec.py">https://github.com/tisnik/most-popular-python-libs/blob/master/kivy/hello_kv_spec.py</a></td></tr>
<tr><td> 5</td><td>TestApp.kv</td><td>popis GUI v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/TestApp.kv">https://github.com/tisnik/most-popular-python-libs/blob/master/kivy/TestApp.kv</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 6</td><td>hello_kv_spec_2.py</td><td>načtení GUI popsané v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/hello_kv_spec_2.py">https://github.com/tisnik/most-popular-python-libs/blob/master/kivy/hello_kv_spec_2.py</a></td></tr>
<tr><td> 7</td><td>TestApp2.kv</td><td>změna stylů textových návěští v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/TestApp2.kv">https://github.com/tisnik/most-popular-python-libs/blob/master/kivy/TestApp2.kv</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 8</td><td>hello_kv_spec_3.py</td><td>načtení GUI popsané v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/hello_kv_spec_3.py">https://github.com/tisnik/most-popular-python-libs/blob/master/kivy/hello_kv_spec_3.py</a></td></tr>
<tr><td> 9</td><td>TestApp3.kv</td><td>další ukázka modifikace stylu vykreslování</td><td><a href="https://github.com/tisnik/most-popular-python-libs/blob/master/kivy/TestApp3.kv">https://github.com/tisnik/most-popular-python-libs/blob/master/kivy/TestApp3.kv</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>10</td><td>login_form_1.py</td><td>dialog pro přihlášení (login) do aplikace</td><td><a href="https://github.com/tisnik/most-popular-python-libs/blob/master/kivy/login_form_1.py">https://github.com/tisnik/most-popular-python-libs/blob/master/kivy/login_form_1.py</a></td></tr>
<tr><td>11</td><td>login_form_2.py</td><td>specifikace velikosti okna s&nbsp;přihlašovacím dialogem</td><td><a href="https://github.com/tisnik/most-popular-python-libs/blob/master/kivy/login_form_2.py">https://github.com/tisnik/most-popular-python-libs/blob/master/kivy/login_form_2.py</a></td></tr>
<tr><td>12</td><td>login_form_3.py</td><td>konfigurace vlastností kontejneru (padding a spacing)</td><td><a href="https://github.com/tisnik/most-popular-python-libs/blob/master/kivy/login_form_3.py">https://github.com/tisnik/most-popular-python-libs/blob/master/kivy/login_form_3.py</a></td></tr>
<tr><td>13</td><td>login_form_4.py</td><td>reakce na událost typu <strong>on start</strong></td><td><a href="https://github.com/tisnik/most-popular-python-libs/blob/master/kivy/login_form_4.py">https://github.com/tisnik/most-popular-python-libs/blob/master/kivy/login_form_4.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>14</td><td>login_form_5.py</td><td>inicializace přihlašovacího dialogu z&nbsp;Pythonu</td><td><a href="https://github.com/tisnik/most-popular-python-libs/blob/master/kivy/login_form_5.py">https://github.com/tisnik/most-popular-python-libs/blob/master/kivy/login_form_5.py</a></td></tr>
<tr><td>15</td><td>login_form_5.kv</td><td>popis GUI přihlašovacího dialogu v&nbsp;jazyku <i>Kv</i></td><td><a href="https://github.com/tisnik/most-popular-python-libs/blob/master/kivy/login_form_5.kv">https://github.com/tisnik/most-popular-python-libs/blob/master/kivy/login_form_5.kv</a></td></tr>
<tr><td>16</td><td>login_form_6.kv</td><td></td><td><a href="https://github.com/tisnik/most-popular-python-libs/blob/master/kivy/login_form_6.py">https://github.com/tisnik/most-popular-python-libs/blob/master/kivy/login_form_6.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>17</td><td>widget_basic_1.py</td><td>základní ovládací prvky: textové návěští a tlačítko, reakce na stisk tlačítka</td><td><a href="https://github.com/tisnik/most-popular-python-libs/blob/master/kivy/widget_basic_1.py">https://github.com/tisnik/most-popular-python-libs/blob/master/kivy/widget_basic_1.py</a></td></tr>
<tr><td>18</td><td>widget_basic_2.py</td><td>základní ovládací prvky: textové návěští a tlačítko, reakce na uvolnění tlačítka</td><td><a href="https://github.com/tisnik/most-popular-python-libs/blob/master/kivy/widget_basic_2.py">https://github.com/tisnik/most-popular-python-libs/blob/master/kivy/widget_basic_2.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>19</td><td>widget_toggle_button.py</td><td>tlačítko se dvěma stavy (<strong>ToggleButton</strong>)</td><td><a href="https://github.com/tisnik/most-popular-python-libs/blob/master/kivy/widget_toggle_button.py">https://github.com/tisnik/most-popular-python-libs/blob/master/kivy/widget_toggle_button.py</a></td></tr>
<tr><td>20</td><td>widget_checkbox.py</td><td>zaškrtávací pole (<strong>Checkbox</strong>)</td><td><a href="https://github.com/tisnik/most-popular-python-libs/blob/master/kivy/widget_checkbox.py">https://github.com/tisnik/most-popular-python-libs/blob/master/kivy/widget_checkbox.py</a></td></tr>
<tr><td>21</td><td>widget_checkbox_2.py</td><td>zaškrtávací pole (<strong>Checkbox</strong>)</td><td><a href="https://github.com/tisnik/most-popular-python-libs/blob/master/kivy/widget_checkbox_2.py">https://github.com/tisnik/most-popular-python-libs/blob/master/kivy/widget_checkbox_2.py</a></td></tr>
<tr><td>22</td><td>widget_checkbox_3.py</td><td>zaškrtávací pole (<strong>Checkbox</strong>), změna šířky sloupců mřížky</td><td><a href="https://github.com/tisnik/most-popular-python-libs/blob/master/kivy/widget_checkbox_3.py">https://github.com/tisnik/most-popular-python-libs/blob/master/kivy/widget_checkbox_3.py</a></td></tr>
<tr><td>23</td><td>widget_radio_buttons_1.py</td><td>přepínač vytvořený ze zašrtávacích polí (nekorektní varianta)</td><td><a href="https://github.com/tisnik/most-popular-python-libs/blob/master/kivy/widget_radio_buttons_1.py">https://github.com/tisnik/most-popular-python-libs/blob/master/kivy/widget_radio_buttons_1.py</a></td></tr>
<tr><td>24</td><td>widget_radio_buttons_2.py</td><td>přepínač vytvořený ze zašrtávacích polí (korektní varianta)</td><td><a href="https://github.com/tisnik/most-popular-python-libs/blob/master/kivy/widget_radio_buttons_2.py">https://github.com/tisnik/most-popular-python-libs/blob/master/kivy/widget_radio_buttons_2.py</a></td></tr>
<tr><td>25</td><td>widget_slider.py</td><td>posuvník (<strong>Slider</strong>)</td><td><a href="https://github.com/tisnik/most-popular-python-libs/blob/master/kivy/widget_slider.py">https://github.com/tisnik/most-popular-python-libs/blob/master/kivy/widget_slider.py</a></td></tr>
<tr><td>26</td><td>widget_colors.py</td><td>definice barev ovládacích prvků</td><td><a href="https://github.com/tisnik/most-popular-python-libs/blob/master/kivy/widget_colors.py">https://github.com/tisnik/most-popular-python-libs/blob/master/kivy/widget_colors.py</a></td></tr>
<tr><td>27</td><td>widget_icon.py</td><td>změna ikony ovládacích prvků</td><td><a href="https://github.com/tisnik/most-popular-python-libs/blob/master/kivy/widget_icon.py">https://github.com/tisnik/most-popular-python-libs/blob/master/kivy/widget_icon.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>28</td><td>widget_rgb.py</td><td>nastavení barvy widgetu na základě stavu posuvníků (horizontální orientace posuvníků)</td><td><a href="https://github.com/tisnik/most-popular-python-libs/blob/master/kivy/widget_rgb.py">https://github.com/tisnik/most-popular-python-libs/blob/master/kivy/widget_rgb.py</a></td></tr>
<tr><td>29</td><td>widget_rgb_2.py</td><td>nastavení barvy widgetu na základě stavu posuvníků (vertikální orientace posuvníků)</td><td><a href="https://github.com/tisnik/most-popular-python-libs/blob/master/kivy/widget_rgb_2.py">https://github.com/tisnik/most-popular-python-libs/blob/master/kivy/widget_rgb_2.py</a></td></tr>
</table>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>Welcome to KivyMD’s documentation!<br />
<a href="https://kivymd.readthedocs.io/en/latest/">https://kivymd.readthedocs.io/en/latest/</a>
</li>

<li>Kivy Tutorial<br />
<a href="https://www.geeksforgeeks.org/python/kivy-tutorial/">https://www.geeksforgeeks.org/python/kivy-tutorial/</a>
</li>

<li>Stránky projektu Kivy<br />
<a href="https://kivy.org/#home">https://kivy.org/#home</a>
</li>

<li>Two Ways To Change Background Colors – Python Kivy GUI Tutorial<br />
<a href="https://kivycoder.com/two-ways-to-change-background-colors-python-kivy-gui-tutorial-11/">https://kivycoder.com/two-ways-to-change-background-colors-python-kivy-gui-tutorial-11/</a>
</li>

<li>5 Best Ways to Adjust Window Size in Kivy with Python<br />
<a href="https://blog.finxter.com/5-best-ways-to-adjust-window-size-in-kivy-with-python/">https://blog.finxter.com/5-best-ways-to-adjust-window-size-in-kivy-with-python/</a>
</li>

<li>Python | Make a simple window using kivy<br />
<a href="https://www.geeksforgeeks.org/python/python-make-a-simple-window-using-kivy/">https://www.geeksforgeeks.org/python/python-make-a-simple-window-using-kivy/</a>
</li>

<li>Python | Ellipse (different polygons) in Kivy<br />
<a href="https://www.geeksforgeeks.org/python/python-ellipse-different-polygons-in-kivy/">https://www.geeksforgeeks.org/python/python-ellipse-different-polygons-in-kivy/</a>
</li>

<li>Getting Started » Kv Design Language<br />
<a href="https://kivy.org/doc/stable/gettingstarted/rules.html">https://kivy.org/doc/stable/gettingstarted/rules.html</a>
</li>

<li>Python | Kivy .kv File<br />
<a href="https://www.geeksforgeeks.org/python/python-kivy-kv-file/">https://www.geeksforgeeks.org/python/python-kivy-kv-file/</a>
</li>

<li>Kivy na GitHubu<br />
<a href="https://github.com/kivy/kivy">https://github.com/kivy/kivy</a>
</li>

<li>PySimpleGUI<br />
<a href="https://www.pysimplegui.org/en/latest/">https://www.pysimplegui.org/en/latest/</a>
</li>

<li>DearPyGui na GitHubu<br />
<a href="https://github.com/hoffstadt/DearPyGui">https://github.com/hoffstadt/DearPyGui</a>
</li>

<li>PySimpleGUI Tutorial<br />
<a href="https://www.tutorialspoint.com/pysimplegui/index.htm">https://www.tutorialspoint.com/pysimplegui/index.htm</a>
</li>

<li>PySimpleGUI - Canvas Element<br />
<a href="https://www.tutorialspoint.com/pysimplegui/pysimplegui_canvas_element.htm">https://www.tutorialspoint.com/pysimplegui/pysimplegui_canvas_element.htm</a>
</li>

<li>Dokumentace ke knihovně PySimpleGUI<br />
<a href="https://www.pysimplegui.org/en/latest/">https://www.pysimplegui.org/en/latest/</a>
</li>

<li>Dokumentace ke knihovně DearPyGui<br />
<a href="https://dearpygui.readthedocs.io/en/latest/index.html#">https://dearpygui.readthedocs.io/en/latest/index.html#</a>
</li>

<li>The Hitchhiker's Guide to Pyhton: GUI Applications<br />
<a href="http://docs.python-guide.org/en/latest/scenarios/gui/">http://docs.python-guide.org/en/latest/scenarios/gui/</a>
</li>

<li>7 Top Python GUI Frameworks for 2017<br />
<a href="http://insights.dice.com/2014/11/26/5-top-python-guis-for-2015/">http://insights.dice.com/2014/11/26/5-top-python-guis-for-2015/</a>
</li>

<li>Stránky projektu wxPython<br />
<a href="https://wxpython.org/">https://wxpython.org/</a>
</li>

<li>wxPython Project Phoenix (na GitHubu)<br />
<a href="https://github.com/wxWidgets/Phoenix/blob/wxPython-4.0.3/README.rst">https://github.com/wxWidgets/Phoenix/blob/wxPython-4.0.3/README.rst</a>
</li>

<li>wxPython API Documentation<br />
<a href="https://docs.wxpython.org/index.html">https://docs.wxpython.org/index.html</a>
</li>

<li>wxWidgets<br />
<a href="https://wxwidgets.org/">https://wxwidgets.org/</a>
</li>

<li>wxPython 4.0.3 na PyPi<br />
<a href="https://pypi.org/project/wxPython/4.0.3/">https://pypi.org/project/wxPython/4.0.3/</a>
</li>

<li>wxGlade - a GUI builder for wxWidgets<br />
<a href="http://wxglade.sourceforge.net/">http://wxglade.sourceforge.net/</a>
</li>

<li>Repositář projektu wxGlade<br />
<a href="https://github.com/wxGlade/wxGlade/">https://github.com/wxGlade/wxGlade/</a>
</li>

<li>wxGlade’s documentation<br />
<a href="http://wxglade.sourceforge.net/docs/index.html">http://wxglade.sourceforge.net/docs/index.html</a>
</li>

<li>Graphical User Interfaces (GUI)<br />
<a href="https://pythonspot.com/gui/">https://pythonspot.com/gui/</a>
</li>

<li>wxPyWiki<br />
<a href="https://wiki.wxpython.org/FrontPage">https://wiki.wxpython.org/FrontPage</a>
</li>

<li>Getting started with wxPython<br />
<a href="https://wiki.wxpython.org/Getting%20Started#A_First_Application:_.22Hello.2C_World.22">https://wiki.wxpython.org/Getting%20Started#A_First_Application:_.22Hello.2C_World.22</a>
</li>

<li>wxPython GUI tutorial<br />
<a href="https://pythonspot.com/wxpython-gui-tutorial/">https://pythonspot.com/wxpython-gui-tutorial/</a>
</li>

<li>wxPython tutorial<br />
<a href="http://zetcode.com/wxpython/">http://zetcode.com/wxpython/</a>
</li>

<li>Build wxPython On Raspberry Pi<br />
<a href="https://wiki.wxpython.org/BuildWxPythonOnRaspberryPi">https://wiki.wxpython.org/BuildWxPythonOnRaspberryPi</a>
</li>

<li>wxPython History<br />
<a href="https://wxpython.org/pages/history/index.html">https://wxpython.org/pages/history/index.html</a>
</li>

<li>Installing wxPython 4.0 (Project Phoenix) on Fedora 27<br />
<a href="https://blog.wizardsoftheweb.pro/installing-wxpython-on-fedora/">https://blog.wizardsoftheweb.pro/installing-wxpython-on-fedora/</a>
</li>

<li>Category:Software that uses wxWidgets<br />
<a href="https://en.wikipedia.org/wiki/Category:Software_that_uses_wxWidgets">https://en.wikipedia.org/wiki/Category:Software_that_uses_wxWidgets</a>
</li>

<li>Hra Breakout napísaná v Tkinteri<br />
<a href="https://www.root.cz/clanky/hra-breakout-napisana-v-tkinteri/">https://www.root.cz/clanky/hra-breakout-napisana-v-tkinteri/</a>
</li>

<li>GUI Programming in Python<br />
<a href="https://wiki.python.org/moin/GuiProgramming">https://wiki.python.org/moin/GuiProgramming</a>
</li>

<li>Cameron Laird's personal notes on Python GUIs<br />
<a href="http://phaseit.net/claird/comp.lang.python/python_GUI.html">http://phaseit.net/claird/comp.lang.python/python_GUI.html</a>
</li>

<li>Python GUI development<br />
<a href="http://pythoncentral.io/introduction-python-gui-development/">http://pythoncentral.io/introduction-python-gui-development/</a>
</li>

<li>Hand Coded GUI Versus Qt Designer GUI<br />
<a href="https://stackoverflow.com/questions/387092/hand-coded-gui-versus-qt-designer-gui">https://stackoverflow.com/questions/387092/hand-coded-gui-versus-qt-designer-gui</a>
</li>

<li>Qt Creator Manual<br />
<a href="http://doc.qt.io/qtcreator/">http://doc.qt.io/qtcreator/</a>
</li>

<li>Qt Designer Manual<br />
<a href="http://doc.qt.io/qt-5/qtdesigner-manual.html">http://doc.qt.io/qt-5/qtdesigner-manual.html</a>
</li>

<li>Qt Creator (Wikipedia)<br />
<a href="https://en.wikipedia.org/wiki/Qt_Creator">https://en.wikipedia.org/wiki/Qt_Creator</a>
</li>

<li>QIODevice<br />
<a href="https://pyside.github.io/docs/pyside/PySide/QtCore/QIODevice.html#PySide.QtCore.QIODevice">https://pyside.github.io/docs/pyside/PySide/QtCore/QIODevice.html#PySide.QtCore.QIODevice</a>
</li>

<li>QFile<br />
<a href="https://pyside.github.io/docs/pyside/PySide/QtCore/QFile.html#PySide.QtCore.QFile">https://pyside.github.io/docs/pyside/PySide/QtCore/QFile.html#PySide.QtCore.QFile</a>
</li>

<li>QUiLoader<br />
<a href="https://pyside.github.io/docs/pyside/PySide/QtUiTools/QUiLoader.html#PySide.QtUiTools.PySide.QtUiTools.QUiLoader.load">https://pyside.github.io/docs/pyside/PySide/QtUiTools/QUiLoader.html#PySide.QtUiTools.PySide.QtUiTools.QUiLoader.load</a>
</li>

<li>QSvgWidget<br />
<a href="https://pyside.github.io/docs/pyside/PySide/QtSvg/QSvgWidget.html">https://pyside.github.io/docs/pyside/PySide/QtSvg/QSvgWidget.html</a>
</li>

<li>QByteArray<br />
<a href="https://pyside.github.io/docs/pyside/PySide/QtCore/QByteArray.html">https://pyside.github.io/docs/pyside/PySide/QtCore/QByteArray.html</a>
</li>

<li>Differences Between PySide and PyQt<br />
<a href="https://wiki.qt.io/Differences_Between_PySide_and_PyQt">https://wiki.qt.io/Differences_Between_PySide_and_PyQt</a>
</li>

<li>PySide 1.2.1 tutorials<br />
<a href="https://pyside.github.io/docs/pyside/tutorials/index.html">https://pyside.github.io/docs/pyside/tutorials/index.html</a>
</li>

<li>PySide tutorial<br />
<a href="http://zetcode.com/gui/pysidetutorial/">http://zetcode.com/gui/pysidetutorial/</a>
</li>

<li>Drawing in PySide<br />
<a href="http://zetcode.com/gui/pysidetutorial/drawing/">http://zetcode.com/gui/pysidetutorial/drawing/</a>
</li>

<li>Qt Core<br />
<a href="https://pyside.github.io/docs/pyside/PySide/QtCore/Qt.html">https://pyside.github.io/docs/pyside/PySide/QtCore/Qt.html</a>
</li>

<li>Signals &amp; Slots<br />
<a href="http://doc.qt.io/qt-4.8/signalsandslots.html">http://doc.qt.io/qt-4.8/signalsandslots.html</a>
</li>

<li>Signals and Slots in PySide<br />
<a href="http://wiki.qt.io/Signals_and_Slots_in_PySide">http://wiki.qt.io/Signals_and_Slots_in_PySide</a>
</li>

<li>Intro to PySide/PyQt: Basic Widgets and Hello, World!<br />
<a href="http://www.pythoncentral.io/intro-to-pysidepyqt-basic-widgets-and-hello-world/">http://www.pythoncentral.io/intro-to-pysidepyqt-basic-widgets-and-hello-world/</a>
</li>

<li>Leo editor<br />
<a href="http://leoeditor.com/">http://leoeditor.com/</a>
</li>

<li>IPython Qt Console aneb vylepšený pseudoterminál<br />
<a href="https://mojefedora.cz/integrovana-vyvojova-prostredi-ve-fedore-ipython-a-ipython-notebook/#k06">https://mojefedora.cz/integrovana-vyvojova-prostredi-ve-fedore-ipython-a-ipython-notebook/#k06</a>
</li>

<li>Python GUI development<br />
<a href="http://pythoncentral.io/introduction-python-gui-development/">http://pythoncentral.io/introduction-python-gui-development/</a>
</li>

<li>Graphic User Interface FAQ<br />
<a href="https://docs.python.org/2/faq/gui.html#graphic-user-interface-faq">https://docs.python.org/2/faq/gui.html#graphic-user-interface-faq</a>
</li>

<li>Tkinter<br />
<a href="https://wiki.python.org/moin/Tkinter">https://wiki.python.org/moin/Tkinter</a>
</li>

<li>Tkinter 8.5 reference: a GUI for Python<br />
<a href="http://infohost.nmt.edu/tcc/help/pubs/Tkinter/web/index.html">http://infohost.nmt.edu/tcc/help/pubs/Tkinter/web/index.html</a>
</li>

<li>Tkinter (Wikipedia)<br />
<a href="https://en.wikipedia.org/wiki/Tkinter">https://en.wikipedia.org/wiki/Tkinter</a>
</li>

<li>appJar<br />
<a href="http://appjar.info/">http://appjar.info/</a>
</li>

<li>appJar (Wikipedia)<br />
<a href="https://en.wikipedia.org/wiki/AppJar">https://en.wikipedia.org/wiki/AppJar</a>
</li>

<li>appJar na Pythonhosted<br />
<a href="http://pythonhosted.org/appJar/">http://pythonhosted.org/appJar/</a>
</li>

<li>appJar widgets<br />
<a href="http://appjar.info/pythonWidgets/">http://appjar.info/pythonWidgets/</a>
</li>

<li>Stránky projektu PyGTK<br />
<a href="http://www.pygtk.org/">http://www.pygtk.org/</a>
</li>

<li>PyGTK (Wikipedia)<br />
<a href="https://cs.wikipedia.org/wiki/PyGTK">https://cs.wikipedia.org/wiki/PyGTK</a>
</li>

<li>Stránky projektu PyGObject<br />
<a href="https://wiki.gnome.org/Projects/PyGObject">https://wiki.gnome.org/Projects/PyGObject</a>
</li>

<li>Stránky projektu PyQt<br />
<a href="https://riverbankcomputing.com/software/pyqt/intro">https://riverbankcomputing.com/software/pyqt/intro</a>
</li>

<li>What's on the Kivy Roadmap?<br />
<a href="https://github.com/orgs/kivy/discussions/10">https://github.com/orgs/kivy/discussions/10</a>
</li>

<li>Graphical user interface (Wikipedia)<br />
<a href="http://en.wikipedia.org/wiki/Graphical_user_interface">http://en.wikipedia.org/wiki/Graphical_user_interface</a>
</li>

<li>The Real History of the GUI<br />
<a href="http://articles.sitepoint.com/article/real-history-gui">http://articles.sitepoint.com/article/real-history-gui</a>
</li>

<li>History of the graphical user interface (Wikipedia)<br />
<a href="http://en.wikipedia.org/wiki/History_of_the_graphical_user_interface">http://en.wikipedia.org/wiki/History_of_the_graphical_user_interface</a>
</li>

<li>Creating a GUI with Python: A Comprehensive Guide<br />
<a href="https://coderivers.org/blog/how-to-create-a-gui-with-python/">https://coderivers.org/blog/how-to-create-a-gui-with-python/</a>
</li>

<li>NiceGUI<br />
<a href="https://nicegui.io/">https://nicegui.io/</a>
</li>

<li>Buildozer’s documentation<br />
<a href="https://buildozer.readthedocs.io/en/latest/">https://buildozer.readthedocs.io/en/latest/</a>
</li>

<li>buildozer 1.5.0 na PyPi<br />
<a href="https://pypi.org/project/buildozer/">https://pypi.org/project/buildozer/</a>
</li>

<li>Kivy 2.3.1 na PyPi<br />
<a href="https://pypi.org/project/Kivy/">https://pypi.org/project/Kivy/</a>
</li>

<li>pyglet 2.1.11 na PyPi<br />
<a href="https://pypi.org/project/pyglet/">https://pypi.org/project/pyglet/</a>
</li>

<li>pyglet Documentation<br />
<a href="https://pyglet.readthedocs.io/en/latest/">https://pyglet.readthedocs.io/en/latest/</a>
</li>

</ol>



<p></p><p></p>
<p><small>Autor: <a href="https://github.com/tisnik/">Pavel Tišnovský</a> &nbsp; 2025</small></p>
</body>
</html>

