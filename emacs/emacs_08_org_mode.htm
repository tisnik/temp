<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Základy použití režimu org-mode v Emacsu</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Základy použití režimu org-mode v Emacsu</h1>

<h3>Pavel Tišnovský</h3>

<p></p>

<h1>Úvodník</h1>

<p>Minulý týden jsme se seznámili s pluginem vim-orgmode určeným pro organizaci poznámek a diářů v textovém editoru Vim. Možnosti tohoto pluginu jsou inspirovány mnohem slavnějším modulem pro Emacs. Tento modul se jmenuje org-mode a dnes se seznámíme s jeho základními možnostmi.</p>



<h2>Obsah</h2>

<p><a href="#k01">1. Základy použití režimu org-mode v&nbsp;Emacsu</a></p>
<p><a href="#k02">2. Struktura dokumentů používaných v&nbsp;org-mode</a></p>
<p><a href="#k03">3. Nadpisy, seznamy, tabulky, odkazy</a></p>
<p><a href="#k04">4. Klávesové zkratky pro změnu pohledu na dokument</a></p>
<p><a href="#k05">5. Tvorba seznamů</a></p>
<p><a href="#k06">6. Další operace se seznamy</a></p>
<p><a href="#k07">7. Zaškrtávací políčka (checkboxy)</a></p>
<p><a href="#k08">8. Základní statistika pro seznamy se zaškrtávacími políčky</a></p>
<p><a href="#k09">9. Jednoduché tabulky</a></p>
<p><a href="#k10">10. Základní operace s&nbsp;tabulkami</a></p>
<p><a href="#k11">11. Výpočty aneb Emacs ve funkci tabulkového procesoru</a></p>
<p><a href="#k12">12. Adresování buněk v&nbsp;tabulce</a></p>
<p><a href="#k13">13. Zobrazení adres sloupců a řádků</a></p>
<p><a href="#k14">14. Přesuny celých sloupců nebo řádků</a></p>
<p><a href="#k15">15. Odkazy v&nbsp;dokumentech</a></p>
<p><a href="#k16">16. Export dokumentů do dalších formátů</a></p>
<p><a href="#k17">17. Převod diáře na HTML stránku</a></p>
<p><a href="#k18">18. Export diáře do TeXu</a></p>
<p><a href="#k19">19. Seznam dnes popsaných příkazů režimu <strong>org-mode</strong></a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Základy použití režimu org-mode v&nbsp;Emacsu</h2>

<p>Minulý týden jsme se na stránkách Roota <a
href="https://www.root.cz/clanky/plugin-vim-orgmode-portace-popularniho-orgmode-do-vimu/">seznámili
s&nbsp;modulem nazvaným <strong>vim-orgmode</strong></a>, který umožňuje práci
s&nbsp;kalendářem, diářem, poznámkami ale i se složitějšími strukturovanými
dokumenty přímo v&nbsp;textovém editoru <a
href="https://www.root.cz/n/vim/">Vim</a>. Možnosti nabízené tímto pluginem i
struktura souborů (dokumentů) je přitom inspirována slavným modulem
<i>org-mode</i>, který je nabízený pro neméně slavný textový editor <a
href="https://www.root.cz/n/emacs/">Emacs</a>. A jak jsme se již zmínili
minule, je pro některé uživatele již samotná existence <i>org-mode</i> dokonce
tou hlavní motivací pro použití Emacsu (a zdaleka se nejedná pouze o
programátory). Dnes se seznámíme se základními vlastnostmi tohoto režimu, ovšem
již nyní je zapotřebí upozornit na to, že možnosti nabízené pluginem
<i>org-mode</i> jsou mnohem větší, takže na tento článek navážou další
texty.</p>

<a href="https://www.root.cz/obrazek/341494/"><img src="https://i.iinfo.cz/images/181/orgmode-1-1-prev.png" class="image-341494" alt="&#160;" width="370" height="244" /></a>
<p><i>Obrázek 1: Dokument s&nbsp;poznámkami, se kterým jsme se již setkali při
popisu režimu vim-orgmode. Povšimněte si použití různých úrovní nadpisů,
použití číslovaných seznamů i seznamů s&nbsp;odrážkami a použití textových
značek určených pro změnu stylu zobrazení písma.</i></p>

<p>V&nbsp;případě, že nemáte plugin <i>org-mode</i> v&nbsp;Emacsu nainstalován,
postupuje se při jeho instalaci naprosto stejným způsobem, jako při instalaci
jiných knihoven pro Emacs. Příkazem:</p>

<pre>
M-x list-packages
</pre>

<a href="https://www.root.cz/obrazek/341495/"><img src="https://i.iinfo.cz/images/181/orgmode-1-2-prev.png" class="image-341495" alt="&#160;" width="370" height="244" /></a>
<p><i>Obrázek 2: Seznam dostupných balíčků, z&nbsp;něhož je patrné, že kromě
samotného <strong>org-mode</strong> lze nainstalovat i další zajímavé pluginy,
které tento režim rozšiřují.</i></p>

<p>se vypíšou všechny balíčky, které je možné do Emacsu nainstalovat. Posléze
se balíček vybere klávesou Enter a provede se jeho instalace po výběru příkazu
<strong>Install</strong>. Samozřejmě je možné použít i přímý způsob:</p>

<pre>
M-x package-install [Return]
org [Return]
</pre>

<a href="https://www.root.cz/obrazek/341496/"><img src="https://i.iinfo.cz/images/181/orgmode-1-3-prev.png" class="image-341496" alt="&#160;" width="370" height="244" /></a>
<p><i>Obrázek 3: Modul zajišťující lepší kooperaci mezi režimy org-mode a
evil-mode.</i></p>



<p><a name="k02"></a></p>
<h2 id="k02">2. Struktura dokumentů používaných v&nbsp;org-mode</h2>

<p>Na rozdíl od specializovaných aplikací určených pro organizaci času a správu
poznámek pracuje plugin <i>org-mode</i> s&nbsp;čistě textovými soubory,
v&nbsp;nichž se rozeznává několik textových značek, které je možné se velmi
snadno naučit. Ostatně se stejným nebo hodně podobným principem,
tj.&nbsp;s&nbsp;použitím běžných textových souborů s&nbsp;několika značkami, se
pravděpodobně setkalo hodně čtenářů tohoto článku: jedná se zejména o dnes
populární formáty <i>AsciiDoc</i>, <i>Markdown</i>, <i>ReStructuredText</i> a
podmnožiny těchto jazyků, které jsou použity například na GitHubu, některých
systémech s&nbsp;wiki apod. Ostatně i samotný formát používaný org modem je
podporován přímo na GitHubu &ndash; soubory tohoto typu jsou automaticky
zformátovány před jejich zobrazením uživateli (v&nbsp;případě potřeby se lze
ovšem podívat i na &bdquo;raw&ldquo; podobu takových dokumentů).</p>

<a href="https://www.root.cz/obrazek/341497/"><img src="https://i.iinfo.cz/images/181/orgmode-1-4-prev.png" class="image-341497" alt="&#160;" width="370" height="244" /></a>
<p><i>Obrázek 4: Režim org-mode samozřejmě dává uživatelům k&nbsp;dispozici
rozsáhlou nápovědu integrovanou do Emacsu.</i></p>

<p>Všechny nové příkazy (je jich několik set, pokud spočítáme všechny možné
varianty!), které plugin <i>org-mode</i> nabízí, tak pracují nad čistě
textovými daty, přičemž je nutné zdůraznit, že plugin nemá k&nbsp;dispozici
žádné další &bdquo;skryté&ldquo; soubory. V&nbsp;praxi to znamená především
fakt, že si můžete poznámky a diář jednoduše synchronizovat mezi různými
počítači (přes Git popř.&nbsp;dokonce i přes starý dobrý nástroj
<strong>rsync</strong>) a prakticky nikdy nedojde k&nbsp;poškození dat (pokud
si je samozřejmě sami nesmažete nebo &bdquo;nerozházíte&ldquo; některou
pokročilejší operací).</p>

<a href="https://www.root.cz/obrazek/341498/"><img src="https://i.iinfo.cz/images/181/orgmode-1-5-prev.png" class="image-341498" alt="&#160;" width="370" height="244" /></a>
<p><i>Obrázek 5: Základní klávesové zkratky dostupné uživatelům jsou samozřejmě
vypsány v&nbsp;integrované nápovědě, podobně jako další informace o
org-mode.</i></p>



<p><a name="k03"></a></p>
<h2 id="k03">3. Nadpisy, seznamy, tabulky, odkazy</h2>

<p>Pomocí textových značek se v&nbsp;<i>org-mode</i> rozlišuje několik různých
tříd objektů. Jedná se především o nadpisy, které začínají hvězdičkami na
začátku řádku. Podle počtu hvězdiček se rozlišují úrovně nadpisů &ndash;
nadpisy nejvyšší úrovně jsou označeny jedinou hvězdičkou, nadpisy druhé úrovně
dvěma hvězdičkami atd. Nadpisy jsou od ostatního textu vizuálně rozlišeny, to
ovšem není jejich hlavní funkce. Nadpisy především slouží ke strukturování
dokumentu a existuje několik příkazů pro změnu pohledu na dokument (viz <a
href="#k04">navazující kapitolu</a>), změnu jeho struktury apod. Nesmíme
zapomenout ani na možnost exportu dokumentů do jiných formátů (PDF, HTML,
LaTeX, ...), v&nbsp;nichž samozřejmě struktura dokumentů hraje velkou roli.</p>

<a href="https://www.root.cz/obrazek/341499/"><img src="https://i.iinfo.cz/images/181/orgmode-1-6-prev.png" class="image-341499" alt="&#160;" width="370" height="244" /></a>
<p><i>Obrázek 6: Pro org-mode existuje i spousta zajímavých rozšíření,
například toto rozšíření pro kooperaci s&nbsp;Jirou.</i></p>

<p>Mezi další třídu textových objektů poskytovaných modulem <i>org-mode</i>
patří seznamy, které mohou být číslované nebo se může jednat o seznamy
s&nbsp;odrážkami. U obou typů seznamů je možné do jisté míry ovlivnit styl
zobrazení značek a kdykoli tento styl změnit (pro celý seznam!) s&nbsp;využitím
k&nbsp;tomu určených příkazů. Třetí třídou textových objektů jsou odkazy, které
mohou vést jak do stejného textového dokumentu, tak i do dokumentu jiného, na
URL apod. A důležitá je i podpora tabulek, které tvoří nejkomplexnější textové
objekty. S&nbsp;některými možnostmi, které se týkají práce s&nbsp;tabulkami, se
setkáme <a href="#k07">v&nbsp;sedmé kapitole</a>.</p>

<a href="https://www.root.cz/obrazek/341500/"><img src="https://i.iinfo.cz/images/181/orgmode-1-7-prev.png" class="image-341500" alt="&#160;" width="370" height="244" /></a>
<p><i>Obrázek 7: Možnosti exportu diáře/poznámek do různých formátů.</i></p>



<p><a name="k04"></a></p>
<h2 id="k04">4. Klávesové zkratky pro změnu pohledu na dokument</h2>

<p>Textové dokumenty spravované pluginem <i>org-mode</i> je možné editovat
s&nbsp;využitím všech běžných editačních příkazů Emacsu. Dokonce je možné
použít i režim <i>evil-mode</i>, s&nbsp;nímž jsme se seznámili v&nbsp;článku <a
href="https://www.root.cz/clanky/evil-kombinace-editacnich-prikazu-vimu-a-sily-emacsu/">&bdquo;evil&ldquo;
režim s&nbsp;poměrně dobrou emulací Vimu</a> a s&nbsp;nímž <i>org-mode</i>
relativně dobře kooperuje (s&nbsp;některými rozdíly se seznámíme příště).
Některé nové funkce jsou navázány na klávesu <strong>TAB</strong>, jejíž význam
se mění podle toho, na kterém textovém objektu se nachází kurzor. Tato klávesa
především slouží pro změnu viditelnosti jednotlivých struktur dokumentu. Je
totiž možné, aby byly zobrazeny jen nadpisy nejvyšší úrovně, text na prvních
dvou úrovních atd. Podívejme se nyní na základní příkazy pro změnu viditelnosti
jednotlivých částí dokumentů. Příkazy se typicky zadávají ve chvíli, kdy se
textový kurzor nachází na nějakém nadpisu:</p>

<table>
<tr><th>Klávesa</th><th>Význam klávesy (příkazu)</th></tr>
<tr><td>TAB</td><td>změna viditelnosti konkrétního vybraného podstromu (postupně se rotuje mezi různými úrovněmi)</td></tr>
<tr><td>S-TAB</td><td>změna viditelnosti obsahu celého bufferu (dokumentu)</td></tr>
<tr><td>C-u C-u TAB</td><td>výchozí nastavení viditelnosti</td></tr>
<tr><td>C-u C-u C-u TAB</td><td>zobrazení obsahu celého souboru, tj.&nbsp;celé jeho struktury</td></tr>
</table>

<p>Změna viditelnosti se na editovaném dokumentu projeví následujícím
způsobem:</p>

<a href="https://www.root.cz/obrazek/341501/"><img src="https://i.iinfo.cz/images/181/orgmode-1-8-prev.png" class="image-341501" alt="&#160;" width="370" height="244" /></a>
<p><i>Obrázek 8: V&nbsp;dokumentu jsou zobrazeny pouze hlavní nadpisy
(FOLDED).</i></p>

<a href="https://www.root.cz/obrazek/341502/"><img src="https://i.iinfo.cz/images/181/orgmode-1-9-prev.png" class="image-341502" alt="&#160;" width="370" height="244" /></a>
<p><i>Obrázek 9: Změna viditelnosti stiskem klávesy <strong>TAB</strong>
(CHILDRED).</i></p>

<a href="https://www.root.cz/obrazek/341503/"><img src="https://i.iinfo.cz/images/181/orgmode-1-10-prev.png" class="image-341503" alt="&#160;" width="370" height="244" /></a>
<p><i>Obrázek 10: Po dalším stisku <strong>TABu</strong> se zobrazí celý
dokument (SUBTREE).</i></p>



<p><a name="k05"></a></p>
<h2 id="k05">5. Tvorba seznamů</h2>

<p>Při tvorbě poznámek a strukturovaných dokumentů je samozřejmě možné používat
seznamy. Jak jsme se již dozvěděli v&nbsp;předchozích kapitolách, pracovat lze
s&nbsp;číslovanými seznamy i se seznamy s&nbsp;odrážkami. Číslované seznamy
typicky začínají celým číslem, za nímž následuje tečka nebo pravá kulatá
závorka. Odrážky jsou reprezentovány znaky &bdquo;-&ldquo;, &bdquo;+&ldquo;
nebo &bdquo;*&ldquo;. Mezi těmito pěti možnostmi se můžete přepínat pomocí
klávesové zkratky <strong>C-c -</strong>. Tato zkratka je aplikována vždy na
aktuální seznam, tj.&nbsp;na seznam, v&nbsp;němž se nachází textový kurzor.
Jakýkoli prvek seznamu je možné převést na nadpis pomocí zkratky <strong>C-c
*</strong>, nový prvek se přidává klávesovou zkratkou <strong>M-RETURN</strong>
a poslední zajímavou volbou je <strong>C-c |</strong> pro převod seznamu na
tabulku.</p>

<a href="https://www.root.cz/obrazek/341504/"><img src="https://i.iinfo.cz/images/181/orgmode-1-11-prev.png" class="image-341504" alt="&#160;" width="370" height="244" /></a>
<p><i>Obrázek 11: Číslované seznamy.</i></p>

<p>Příkazy pro práci se seznamy:</p>

<table>
<tr><th>Klávesa</th><th>Význam</th></tr>
<tr><td>M-RET</td><td>přidání dalšího prvku do (ne)číslovaného seznamu</td></tr>
<tr><td>&nbsp;</td><td>&nbsp;</td></tr>
<tr><td>C-c -</td><td>postupná změna typu prvku (číslovaný seznam atd.)</td></tr>
<tr><td>C-c ^</td><td>seřazení seznamu</td></tr>
<tr><td>C-c *</td><td>převedení aktivního prvku na nadpis</td></tr>
<tr><td>C-c |</td><td>převod seznamu (i jiného bloku) na tabulku</td></tr>
</table>

<a href="https://www.root.cz/obrazek/341505/"><img src="https://i.iinfo.cz/images/181/orgmode-1-12-prev.png" class="image-341505" alt="&#160;" width="370" height="244" /></a>
<p><i>Obrázek 12: Změna číslování seznamu klávesovou zkratkou <strong>C-c
-</strong>.</i></p>



<p><a name="k06"></a></p>
<h2 id="k06">6. Další operace se seznamy</h2>

<p>Mezi další operace se seznamy patří klávesové zkratky <strong>M-šipka
nahoru</strong> a <strong>M-šipka dolů</strong>. Tyto zkratky slouží pro přesun
prvku (na kterém se nachází textový kurzor) ve směru stisknuté šipky. Tyto dva
užitečné příkazy jsou vypsány v&nbsp;následující tabulce:</p>

<table>
<tr><th>Klávesa</th><th>Význam</th></tr>
<tr><td>M-šipka nahoru</td><td>přesun prvku v rámci seznamu nahoru</td></tr>
<tr><td>M-šipka dolů</td><td>přesun prvku v rámci seznamu dolů</td></tr>
</table>

<a href="https://www.root.cz/obrazek/341506/"><img src="https://i.iinfo.cz/images/181/orgmode-1-13-prev.png" class="image-341506" alt="&#160;" width="370" height="244" /></a>
<p><i>Obrázek 13: Změna číslovaného seznamu na seznam s&nbsp;odrážkami.</i></p>

<p><div class="rs-tip-major">Poznámka: ve skutečnosti pracují tyto příkazy
korektně i ve chvíli, kdy s&nbsp;využitím standardní klávesové zkratky
<strong>C-SPACE</strong> vybereme větší množství prvků do bloku &ndash; posunou
se všechny takto vybrané prvky.</div></p>

<a href="https://www.root.cz/obrazek/341507/"><img src="https://i.iinfo.cz/images/181/orgmode-1-14-prev.png" class="image-341507" alt="&#160;" width="370" height="244" /></a>
<p><i>Obrázek 14: Změna stylu seznamu s&nbsp;odrážkami.</i></p>

<a href="https://www.root.cz/obrazek/341508/"><img src="https://i.iinfo.cz/images/181/orgmode-1-15-prev.png" class="image-341508" alt="&#160;" width="370" height="244" /></a>
<p><i>Obrázek 15: Změna stylu seznamu s&nbsp;odrážkami.</i></p>

<p>V&nbsp;některých případech může být užitečné seřadit všechny prvky nějakého
seznamu. Může se například jednat o seznam lidí, kterým je zapotřebí poslat
nějakou informaci apod. I pro tuto operaci (samozřejmě) nalezneme v&nbsp;režimu
<i>org-mode</i> příkaz. Ten je vyvoláván klávesovou zkratkou <strong>C-c
^</strong>. Po zadání této klávesové zkratky se Emacs zeptá, jakou metodou mají
být položky seznamu seřazeny:</p>

<a href="https://www.root.cz/obrazek/341509/"><img src="https://i.iinfo.cz/images/181/orgmode-1-16-prev.png" class="image-341509" alt="&#160;" width="370" height="244" /></a>
<p><i>Obrázek 16: Seznam před seřazením. Povšimněte si, že se Emacs ptá, jakým
způsobem se má seznam seřadit.</i></p>

<p>Rozlišuje se mezi abecedním řazením, řazením podle čísel, času nebo podle
zatržení položky (checked/unchecked). Samozřejmě je podporováno i seřazení
v&nbsp;opačném směru, čehož využijeme zejména ve chvíli, kdy se položky seznamu
mají seřadit podle časových značek.</p>

<a href="https://www.root.cz/obrazek/341510/"><img src="https://i.iinfo.cz/images/181/orgmode-1-17-prev.png" class="image-341510" alt="&#160;" width="370" height="244" /></a>
<p><i>Obrázek 17: Seznam po seřazení.</i></p>

<a href="https://www.root.cz/obrazek/341511/"><img src="https://i.iinfo.cz/images/181/orgmode-1-18-prev.png" class="image-341511" alt="&#160;" width="370" height="244" /></a>
<p><i>Obrázek 18: Seřazení seznamu v&nbsp;opačném směru.</i></p>



<p><a name="k07"></a></p>
<h2 id="k07">7. Zaškrtávací políčka (checkboxy)</h2>

<p>Zaškrtávací políčka jsou dalším specializovaným typem seznamů. Do dokumentu
se zapisují velmi jednoduchým a snadno zapamatovatelným způsobem:</p>

<pre>
*** Checkboxy
    - [ ] první
    - [ ] druhý
    - [ ] třetí
</pre>

<p>V&nbsp;případě, že je zapotřebí políčko &bdquo;odškrtnout&ldquo;, postačuje
kdekoli na řádku použít příkaz <strong>C-c C-c</strong>. Druhý zápis příkazu
<strong>C-c C-c</strong> zatržení opět zruší:</p>

<pre>
*** Checkboxy
    - [X] první
    - [X] druhý
    - [ ] třetí
</pre>

<p>Poznámka: zajímavé je, že není možné jednoduše vybrat několik zaškrtávacích
políček a označit/odznačit je v&nbsp;jedné skupině zkratkou <strong>C-c
C-c</strong>. Pokud potřebujete pracovat s&nbsp;více vybranými políčky,
použijte raději zkratku <strong>C-c C-x C-b</strong>.</p>



<p><a name="k08"></a></p>
<h2 id="k08">8. Základní statistika pro seznamy se zaškrtávacími políčky</h2>

<p>V&nbsp;případě, že do nadpisu umístěného nad zaškrtávacími políčky vložíte
speciální textovou značku [%], bude možné poloautomaticky zjišťovat, kolik
úkolů již bylo splněno. V&nbsp;tomto případě zaškrtnuté políčko odpovídá
splnění úkolu a nezaškrtnuté úkolu, který je nutné ještě dokončit:</p>

<pre>
*** Checkboxy [%]
    - [X] první
    - [X] druhý
    - [ ] třetí
</pre>

<p>Ve chvíli, kdy se kurzor nachází v&nbsp;oblasti se zaškrtávacími políčky,
lze použít klávesovou zkratku <strong>C-c #</strong>, která provede automatický
přepočet hotových úkolů. Výsledek může vypadat například následovně:</p>

<pre>
*** Checkboxy [66%]
    - [ ] první
    - [X] druhý
    - [X] třetí
</pre>

<p>Ovšem můžeme použít i jiné speciální textové pole (či textový objekt)
zapisovaný stylem [/]:</p>

<pre>
*** Checkboxy [/]
    - [X] první
    - [X] druhý
    - [ ] třetí
</pre>

<p>Po stisku stejné klávesové zkratky, tedy <strong>C-c #</strong> se opět
provede přepočet, ovšem namísto procent hotových úkolů se zobrazí zlomek
hotové-úkoly/všechny-úkoly. Výsledek může vypadat následovně:</p>

<pre>
*** Checkboxy [2/3]
    - [ ] první
    - [X] druhý
    - [X] třetí
</pre>

<p><div class="rs-tip-major">Poznámka: podobným způsobem je možné vytvářet i
složitější seznamy, které jsou hierarchické. Způsob práce s&nbsp;nimi i režimy
výpočtu hotových úkolů si podrobněji popíšeme v&nbsp;navazujícím
článku.</div></p>



<p><a name="k09"></a></p>
<h2 id="k09">9. Jednoduché tabulky</h2>

<p>Jednou z&nbsp;velmi důležitých vlastností pluginu <i>org-mode</i> je podpora
pro práci s&nbsp;tabulkami. Díky tomu může Emacs pro některé účely nahradit i
nástroje určené pro mnohem složitější operace s&nbsp;tabulkami (LibreOffice,
...). Samozřejmě je stále zachován základní princip, který se celým
<i>org-mode</i> prolíná: všechna data jsou reprezentována čistým textem bez
speciálních datových struktur a řídicích znaků. Pouze se (v&nbsp;čitelné
podobě) za tabulku mohou přidávat informace o vzorcích, což je téma, kterému se
budeme věnovat v&nbsp;navazujících kapitolách.</p>

<a href="https://www.root.cz/obrazek/341512/"><img src="https://i.iinfo.cz/images/181/orgmode-1-19-prev.png" class="image-341512" alt="&#160;" width="370" height="244" /></a>
<p><i>Obrázek 19: Tabulka, v&nbsp;níž jsou po editaci rozházené buňky.</i></p>

<p><div class="rs-tip-major">Poznámka: v&nbsp;případě, že se vám podaří tabulku
rozházet, tj.&nbsp;jednotlivé sloupce nebudou umístěny přímo pod sebou, není
nic ztraceno. Vše by se mělo opravit po stisku klávesy <strong>TAB</strong>,
která kromě přeskoku na další buňku v&nbsp;tabulce provede i její opakované
naformátování.</div></p>

<a href="https://www.root.cz/obrazek/341513/"><img src="https://i.iinfo.cz/images/181/orgmode-1-20-prev.png" class="image-341513" alt="&#160;" width="370" height="244" /></a>
<p><i>Obrázek 20: Po stisku klávesy <strong>TAB</strong> se tabulka automaticky
znovu zformátuje.</i></p>



<p><a name="k10"></a></p>
<h2 id="k10">10. Základní operace s&nbsp;tabulkami</h2>

<p>Zajímavá je funkce pro automatické doplnění horizontálního oddělovače do
tabulky. V&nbsp;případě, že na začátku nového řádku napíšete pouze dva
znaky:</p>

<pre>
|-
</pre>

<p>dojde k&nbsp;automatickému doplnění celého řádku tabulky, který bude
obsahovat pouze znaky &bdquo;-&ldquo; s&nbsp;horizontálními oddělovači.
Samozřejmě si chování tohoto příkazu opět ukážeme na sérii screenshotů:</p>

<a href="https://www.root.cz/obrazek/341514/"><img src="https://i.iinfo.cz/images/181/orgmode-1-21-prev.png" class="image-341514" alt="&#160;" width="370" height="244" /></a>
<p><i>Obrázek 21: Záhlaví tabulky.</i></p>

<a href="https://www.root.cz/obrazek/341515/"><img src="https://i.iinfo.cz/images/181/orgmode-1-22-prev.png" class="image-341515" alt="&#160;" width="370" height="244" /></a>
<p><i>Obrázek 22: Zápis prefixu &bdquo;|-&ldquo;.</i></p>

<a href="https://www.root.cz/obrazek/341516/"><img src="https://i.iinfo.cz/images/181/orgmode-1-23-prev.png" class="image-341516" alt="&#160;" width="370" height="244" /></a>
<p><i>Obrázek 23: Po stisku klávesy <strong>TAB</strong> se automaticky doplní
horizontální oddělovací řádek.</i></p>

<a href="https://www.root.cz/obrazek/341517/"><img src="https://i.iinfo.cz/images/181/orgmode-1-24-prev.png" class="image-341517" alt="&#160;" width="370" height="244" /></a>
<p><i>Obrázek 24: Řádky a buňky na nich se postupně doplňují, po zápisu hodnoty
opět postačuje stisknout klávesu <strong>TAB</strong> (ta vytvoří buňku
v&nbsp;novém sloupci nebo na novém řádku).</i></p>



<p><a name="k11"></a></p>
<h2 id="k11">11. Výpočty aneb Emacs ve funkci tabulkového procesoru</h2>

<p>Plugin <i>org-mode</i> v&nbsp;Emacsu dokonce dokáže provádět základní
výpočty s&nbsp;hodnotami, které jsou uloženy v&nbsp;tabulkách. Podobně, jako je
tomu i u běžných tabulkových procesorů, je nutné i v&nbsp;Emacsu nějakým
způsobem reprezentovat vzorce ve dvou variantách: v&nbsp;původní podobě
(samotný vzorec napsaný uživatelem) a v&nbsp;podobě výsledku výpočtu
(automaticky či poloautomaticky vypočtená hodnota). Emacs si v&nbsp;tomto
případě musí pomoci malým trikem, kdy jsou vlastní vzorce uloženy pod tabulkou
(ve speciálně naformátovaném komentáři) a výsledky výpočtu jsou uživateli
prezentovány přímo v&nbsp;tabulce tak, jak to očekává. Nutno poznamenat, že
přepočet hodnot není prováděn zcela automaticky, ale je nutné použít klávesovou
zkratku určenou buď pro přepočet jednoho řádku nebo pro přepočet celé
tabulky.</p>

<a href="https://www.root.cz/obrazek/341518/"><img src="https://i.iinfo.cz/images/181/orgmode-1-25-prev.png" class="image-341518" alt="&#160;" width="370" height="244" /></a>
<p><i>Obrázek 25: Tabulka s&nbsp;jednoduchým vzorcem zapsaným přímo do buňky,
v&nbsp;níž se má zobrazit výsledek výpočtu.</i></p>

<p>Pro přepočet jednoho řádku slouží klávesová zkratka <strong>C-c *</strong> a
v&nbsp;případě, že se má přepočítat celá tabulka, lze použít klávesovou zkratku
<strong>C-u C-c *</strong>.</p>



<p><a name="k12"></a></p>
<h2 id="k12">12. Adresování buněk v&nbsp;tabulce</h2>

<p>Vzorce v&nbsp;tabulkách musí nějakým způsobem adresovat jednotlivé buňky.
Používat lze různé způsoby specifikace buněk, například dnes již klasické
adresování typu jméno-sloupce+číslo-řádku, například <strong>A1</strong>. Ovšem
v&nbsp;režimu <i>org-mode</i> se namísto toho doporučuje použít adresování
stylem @řádek$sloupec, například tedy <strong>@2$3</strong>. Zajímavé je, že
čísla sloupců mohou být zadány relativně, například <strong>@2$+1</strong> nebo
naopak <strong>@2$-1</strong>. První sloupec lze zapsat <strong>$&lt;</strong>
a poslední <strong>$&gt;</strong> (podobným způsobem se zapisuje i první a
poslední řádek v&nbsp;tabulce. Pokud zapíšete jen jednu souřadnici,
tj.&nbsp;pouze sloupec nebo pouze řádek, bude zbylá souřadnice odpovídat
aktuálnímu sloupci či řádku. Opět si ukažme příklad zápisu: <strong>$3</strong>
popř.&nbsp;<strong>@2</strong>. Možností adresování buněk existuje ještě větší
množství, ale prozatím nám budou postačovat výše uvedené varianty.</p>

<a href="https://www.root.cz/obrazek/341519/"><img src="https://i.iinfo.cz/images/181/orgmode-1-26-prev.png" class="image-341519" alt="&#160;" width="370" height="244" /></a>
<p><i>Obrázek 26: Ve skutečnosti bude nakonec vzorec uložen pod tabulkou ve
speciálně naformátovaném textovém objektu, který lze skrýt (podobně, jako je ve
výchozím nastavení vzorec skryt i v&nbsp;běžných tabulkových
procesorech).</i></p>

<p><div class="rs-tip-major">Poznámka: samozřejmě jsou podporovány i oblasti
buněk, ovšem prozatím nevíme, v&nbsp;jakých vzorcích se oblasti mohou použít.
Podrobnosti budou opět vysvětleny příště.</div></p>

<a href="https://www.root.cz/obrazek/341520/"><img src="https://i.iinfo.cz/images/181/orgmode-1-27-prev.png" class="image-341520" alt="&#160;" width="370" height="244" /></a>
<p><i>Obrázek 27: Ve vzorci není uvedeno číslo řádku, proto se vzorec může bez
problémů aplikovat na všechny řádky tabulky.</i></p>



<p><a name="k13"></a></p>
<h2 id="k13">13. Zobrazení adres sloupců a řádků</h2>

<p>S&nbsp;využitím klávesové zkratky <strong>C-c }</strong> je možné zobrazit
indexy sloupců a řádků a pomoci tak v&nbsp;orientaci ve složitějších tabulkách.
Opětovným stiskem stejné klávesové zkratky se koordináty sloupců a řádků opět
skryjí:</p>

<a href="https://www.root.cz/obrazek/341521/"><img src="https://i.iinfo.cz/images/181/orgmode-1-28-prev.png" class="image-341521" alt="&#160;" width="370" height="244" /></a>
<p><i>Obrázek 28: Zobrazení indexů sloupců a řádků po použití klávesové zkratky
<strong>C-c }</strong>.</i></p>



<p><a name="k14"></a></p>
<h2 id="k14">14. Přesuny celých sloupců nebo řádků</h2>

<p>Pokoušeli jste se někdy v&nbsp;tabulkovém procesoru přesouvat celé řádky
tabulky nahoru či dolů, popř.&nbsp;celé sloupce doleva a doprava? Tyto operace
nebývají snadno dostupné, ovšem v&nbsp;režimu <i>org-mode</i> je to jedna
z&nbsp;nejjednodušších operací vůbec. Postačuje mít kurzor umístěn kdekoli
v&nbsp;tabulce a použít klávesovou zkratku <strong>M-šipka</strong>. Pokud
stisknete šipku doleva, posune se celý sloupec doleva (a původní levý sloupec
doprava). Podobně je tomu i u dalších směrů, takže přeskládání tabulky je
záležitostí doslova na několik sekund. Podívejme se na screenshoty, kde jsou
tyto operace naznačeny:</p>

<a href="https://www.root.cz/obrazek/341522/"><img src="https://i.iinfo.cz/images/181/orgmode-1-29-prev.png" class="image-341522" alt="&#160;" width="370" height="244" /></a>
<p><i>Obrázek 29: Původní tabulka.</i></p>

<a href="https://www.root.cz/obrazek/341523/"><img src="https://i.iinfo.cz/images/181/orgmode-1-30-prev.png" class="image-341523" alt="&#160;" width="370" height="244" /></a>
<p><i>Obrázek 30: Prohození sloupců klávesovou zkratkou <strong>M-šipka
doprava</strong>.</i></p>

<a href="https://www.root.cz/obrazek/341524/"><img src="https://i.iinfo.cz/images/181/orgmode-1-31-prev.png" class="image-341524" alt="&#160;" width="370" height="244" /></a>
<p><i>Obrázek 31: Prohození řádků klávesovou zkratkou <strong>M-šipka
dolů</strong>.</i></p>

<a href="https://www.root.cz/obrazek/341525/"><img src="https://i.iinfo.cz/images/181/orgmode-1-32-prev.png" class="image-341525" alt="&#160;" width="370" height="244" /></a>
<p><i>Obrázek 32: Zpětné prohození řádků klávesovou zkratkou <strong>M-šipka
dolů</strong>.</i></p>



<p><a name="k15"></a></p>
<h2 id="k15">15. Odkazy v&nbsp;dokumentech</h2>

<p>Práce s&nbsp;odkazy je další velmi užitečnou vlastností režimu
<i>org-mode</i>. Odkazy se do dokumentů vkládají pomocí klávesové zkratky
<strong>C-c C-l</strong>. Emacs se v&nbsp;tomto případě zeptá jak na samotný
odkaz, tak i na jeho popis. Vložit lze například klasické URL, mailovou adresu,
lokální odkaz atd. Podrobnosti si opět ukážeme příště, dnes se o této
vlastnosti zmiňujeme jen pro úplnost.</p>

<p><div class="rs-tip-major">Poznámka: tvorba odkazů je částečně podporována i
ve Vimovském režimu <strong>vim-orgmode</strong>, ale vyžaduje pro svou činnost
další plugin. Navíc je nutné upozornit na to, že v&nbsp;originálním
<i>org-mode</i> jsou možnosti odkazů mnohem větší (s&nbsp;dalšími
pokročilejšími možnostmi se seznámíme v&nbsp;navazujícím článku).</div></p>



<p><a name="k16"></a></p>
<h2 id="k16">16. Export dokumentů do dalších formátů</h2>

<p>Poslední užitečná vlastnost modulu <i>org-mode</i>, o které se dnes zmíníme,
spočívá v&nbsp;možnosti exportu dokumentu (poznámek, diáře, ) do různých
souborových formátů, například do HTML, PDF, TeXu atd. Někteří uživatelé, kteří
například musí odevzdávat články v&nbsp;TeXu či LaTeXu dokonce tyto články
píšou přímo v&nbsp;<i>org-mode</i> a výsledné vygenerované soubory
popř.&nbsp;pouze nepatrně poupraví a přidají do příslušné šablony (samozřejmě
záleží na tom, zda má článek obsahovat spíše běžný strukturovaný text
s&nbsp;tabulkami nebo velké množství vzorců a grafů).</p>

<a href="https://www.root.cz/obrazek/341526/"><img src="https://i.iinfo.cz/images/181/orgmode-1-33-prev.png" class="image-341526" alt="&#160;" width="370" height="244" /></a>
<p><i>Obrázek 33: Interaktivní dialog pro export diáře do různých
formátů.</i></p>



<p><a name="k17"></a></p>
<h2 id="k17">17. Převod diáře na HTML stránku</h2>

<p>Pravděpodobně nejčastěji se setkáme s&nbsp;exportem celého diáře na HTML
stránku, kterou je následně možné publikovat. Plugin <i>org-mode</i> tak může
nahradit jednoduchý CMS (ve skutečnosti je toto řešení mnohdy mnohem lepší, než
CMS s&nbsp;vlastním GUI). Podívejme se nyní na to, jak &bdquo;čistý&ldquo; může
být vygenerovaný dokument:</p>

<a href="https://www.root.cz/obrazek/341527/"><img src="https://i.iinfo.cz/images/181/orgmode-1-34-prev.png" class="image-341527" alt="&#160;" width="370" height="244" /></a>
<p><i>Obrázek 34: Výsledek exportu do HTML.</i></p>


<p><a name="k18"></a></p>
<h2 id="k18">18. Export diáře do TeXu</h2>

<p>Podobným způsobem je možné realizovat export do TeXu a LaTeXu. Opět se
podívejme na výsledný dokument, tentokrát exportovaný do LaTeXu:</p>

<a href="https://www.root.cz/obrazek/341528/"><img src="https://i.iinfo.cz/images/181/orgmode-1-35-prev.png" class="image-341528" alt="&#160;" width="370" height="244" /></a>
<p><i>Obrázek 35: Výsledek exportu do TeXu.</i></p>

<p><div class="rs-tip-major">Poznámka: dokonce je možné přímo do diáře vkládat
informace pro konkrétní formát, do kterého bude prováděn export. To se hodí
právě u TeXu a LaTeXu pro sazbu složitějších částí dokumentu.</div></p>



<p><a name="k19"></a></p>
<h2 id="k19">19. Seznam dnes popsaných příkazů režimu <strong>org-mode</strong></h2>

<p>V&nbsp;této kapitole jsou pro úplnost vypsány všechny příkazy režimu
<strong>org-mode</strong>, s&nbsp;nimiž jsme se dnes seznámili:</p>

<table>
<tr><th>Objekt</th><th>Klávesová zkratka</th><th>Význam klávesové zkratky</th></tr>
<tr><td>strom/podstrom</td><td>TAB</td><td>změna viditelnosti konkrétního vybraného podstromu (postupně se rotuje mezi různými úrovněmi)</td></tr>
<tr><td>strom/podstrom</td><td>S-TAB</td><td>změna viditelnosti obsahu celého bufferu (dokumentu)</td></tr>
<tr><td>celý dokument</td><td>C-u C-u TAB</td><td>výchozí nastavení viditelnosti</td></tr>
<tr><td>celý dokument</td><td>C-u C-u C-u TAB</td><td>zobrazení obsahu celého souboru, tj.&nbsp;celé jeho struktury</td></tr>
<tr><td>seznam</td><td>M-RET</td><td>přidání dalšího prvku do (ne)číslovaného seznamu</td></tr>
<tr><td>seznam</td><td>C-c -</td><td>postupná změna typu prvku (číslovaný seznam atd.)</td></tr>
<tr><td>seznam</td><td>C-c ^</td><td>seřazení seznamu</td></tr>
<tr><td>seznam</td><td>C-c *</td><td>převedení aktivního prvku na nadpis</td></tr>
<tr><td>seznam</td><td>C-c |</td><td>převod seznamu (i jiného bloku) na tabulku</td></tr>
<tr><td>seznam</td><td>M-šipka nahoru</td><td>přesun prvku v rámci seznamu nahoru</td></tr>
<tr><td>seznam</td><td>M-šipka dolů</td><td>přesun prvku v rámci seznamu dolů</td></tr>
<tr><td>checkbox</td><td>C-c C-c</td><td>zaškrtnutí/zrušení zaškrtnutí políčka</td></tr>
<tr><td>checkbox</td><td>C-c C-x C-b</td><td>zaškrtnutí/zrušení více políček</td></tr>
<tr><td>checkboxy</td><td>C-c #</td><td>výpočet % nebo zlomku dokončených úkolů</td></tr>
<tr><td>tabulka</td><td>C-c *</td><td>přepočet jednoho řádku</td></tr>
<tr><td>tabulka</td><td>C-u C-c *</td><td>přepočet celé tabulky</td></tr>
<tr><td>tabulka</td><td>C-c }</td><td>zobrazení indexů řádků i sloupců</td></tr>
<tr><td>tabulka</td><td>M-šipka doleva</td><td>prohození dvou sloupců</td></tr>
<tr><td>tabulka</td><td>M-šipka doprava</td><td>prohození dvou sloupců</td></tr>
<tr><td>tabulka</td><td>M-šipka nahoru</td><td>prohození dvou řádků</td></tr>
<tr><td>tabulka</td><td>M-šipka dolů</td><td>prohození dvou řádků</td></tr>
<tr><td>dokument</td><td>C-c C-l</td><td>vložení odkazu (linku)</td></tr>
</table>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>Org-Mode Reference Card<br />
<a href="https://orgmode.org/orgcard.pdf">https://orgmode.org/orgcard.pdf</a>
</li>

<li>Org-mode Tutorial 1 - Introduction and basics<br />
<a href="https://www.youtube.com/watch?v=vCyBu8Az254">https://www.youtube.com/watch?v=vCyBu8Az254</a>
</li>

<li>Getting Started With Org Mode<br />
<a href="https://www.youtube.com/watch?v=SzA2YODtgK4">https://www.youtube.com/watch?v=SzA2YODtgK4</a>
</li>

<li>Org as a spreadsheet system: a short introduction<br />
<a href="https://orgmode.org/worg/org-tutorials/org-spreadsheet-intro.html">https://orgmode.org/worg/org-tutorials/org-spreadsheet-intro.html</a>
</li>

<li>A Guided Tour of Emacs<br />
<a href="https://www.gnu.org/software/emacs/tour/">https://www.gnu.org/software/emacs/tour/</a>
</li>

<li>Emacs (Wikipedia)<br />
<a href="https://en.wikipedia.org/wiki/Emacs">https://en.wikipedia.org/wiki/Emacs</a>
</li>

<li>Emacs timeline<br />
<a href="http://www.jwz.org/doc/emacs-timeline.html">http://www.jwz.org/doc/emacs-timeline.html</a>
</li>

<li>Emacs Text Editors Family<br />
<a href="http://texteditors.org/cgi-bin/wiki.pl?EmacsFamily">http://texteditors.org/cgi-bin/wiki.pl?EmacsFamily</a>
</li>

<li>Evil (Emacs Wiki)<br />
<a href="https://www.emacswiki.org/emacs/Evil">https://www.emacswiki.org/emacs/Evil</a>
</li>

<li>Evil (na GitHubu)<br />
<a href="https://github.com/emacs-evil/evil">https://github.com/emacs-evil/evil</a>
</li>

<li>Evil (na stránkách repositáře MELPA)<br />
<a href="https://melpa.org/#/evil">https://melpa.org/#/evil</a>
</li>

<li>Evil Mode: How I Switched From VIM to Emacs<br />
<a href="https://blog.jakuba.net/2014/06/23/evil-mode-how-to-switch-from-vim-to-emacs.html">https://blog.jakuba.net/2014/06/23/evil-mode-how-to-switch-from-vim-to-emacs.html</a>
</li>

<li>Emacs/Evil-mode - A basic reference to using evil mode in Emacs<br />
<a href="http://www.aakarshnair.com/posts/emacs-evil-mode-cheatsheet">http://www.aakarshnair.com/posts/emacs-evil-mode-cheatsheet</a>
</li>

<li>From Vim to Emacs+Evil chaotic migration guide<br />
<a href="https://juanjoalvarez.net/es/detail/2014/sep/19/vim-emacsevil-chaotic-migration-guide/">https://juanjoalvarez.net/es/detail/2014/sep/19/vim-emacsevil-chaotic-migration-guide/</a>
</li>

<li>Introduction to evil-mode {video)<br />
<a href="https://www.youtube.com/watch?v=PeVQwYUxYEg">https://www.youtube.com/watch?v=PeVQwYUxYEg</a>
</li>

<li>GNU Emacs (home page)<br />
<a href="https://www.gnu.org/software/emacs/">https://www.gnu.org/software/emacs/</a>
</li>

<li>GNU Emacs (texteditors.org)<br />
<a href="http://texteditors.org/cgi-bin/wiki.pl?GnuEmacs">http://texteditors.org/cgi-bin/wiki.pl?GnuEmacs</a>
</li>

<li>GNU Emacs Lisp Reference Manual: Point<br />
<a href="https://www.gnu.org/software/emacs/manual/html_node/elisp/Point.html">https://www.gnu.org/software/emacs/manual/html_node/elisp/Point.html</a>
</li>

<li>GNU Emacs Lisp Reference Manual: Narrowing<br />
<a href="https://www.gnu.org/software/emacs/manual/html_node/elisp/Narrowing.html">https://www.gnu.org/software/emacs/manual/html_node/elisp/Narrowing.html</a>
</li>

<li>GNU Emacs Lisp Reference Manual: Functions that Create Markers<br />
<a href="https://www.gnu.org/software/emacs/manual/html_node/elisp/Creating-Markers.html">https://www.gnu.org/software/emacs/manual/html_node/elisp/Creating-Markers.html</a>
</li>

<li>GNU Emacs Lisp Reference Manual: Motion<br />
<a href="https://www.gnu.org/software/emacs/manual/html_node/elisp/Motion.html#Motion">https://www.gnu.org/software/emacs/manual/html_node/elisp/Motion.html#Motion</a>
</li>

<li>GNU Emacs Lisp Reference Manual: Basic Char Syntax<br />
<a href="https://www.gnu.org/software/emacs/manual/html_node/elisp/Basic-Char-Syntax.html">https://www.gnu.org/software/emacs/manual/html_node/elisp/Basic-Char-Syntax.html</a>
</li>

<li>Elisp: Sequence: List, Array<br />
<a href="http://ergoemacs.org/emacs/elisp_list_vs_vector.html">http://ergoemacs.org/emacs/elisp_list_vs_vector.html</a>
</li>

<li>Elisp: Property List<br />
<a href="http://ergoemacs.org/emacs/elisp_property_list.html">http://ergoemacs.org/emacs/elisp_property_list.html</a>
</li>

<li>Elisp: Hash Table<br />
<a href="http://ergoemacs.org/emacs/elisp_hash_table.html">http://ergoemacs.org/emacs/elisp_hash_table.html</a>
</li>

<li>Elisp: Association List<br />
<a href="http://ergoemacs.org/emacs/elisp_association_list.html">http://ergoemacs.org/emacs/elisp_association_list.html</a>
</li>

<li>The mapcar Function (An Introduction to Programming in Emacs Lisp)<br />
<a href="https://www.gnu.org/software/emacs/manual/html_node/eintr/mapcar.html">https://www.gnu.org/software/emacs/manual/html_node/eintr/mapcar.html</a>
</li>

<li>Anaphoric macro<br />
<a href="https://en.wikipedia.org/wiki/Anaphoric_macro">https://en.wikipedia.org/wiki/Anaphoric_macro</a>
</li>

<li>Some Common Lisp Loop Macro Examples<br />
<a href="https://www.youtube.com/watch?v=3yl8o6r_omw">https://www.youtube.com/watch?v=3yl8o6r_omw</a>
</li>

<li>The Roots of Lisp<br />
<a href="http://www.paulgraham.com/rootsoflisp.html">http://www.paulgraham.com/rootsoflisp.html</a>
</li>

<li>An Introduction To Using GDB Under Emacs<br />
<a href="http://tedlab.mit.edu/~dr/gdbintro.html">http://tedlab.mit.edu/~dr/gdbintro.html</a>
</li>

<li>An Introduction to Programming in Emacs Lisp<br />
<a href="https://www.gnu.org/software/emacs/manual/html_node/eintr/index.html">https://www.gnu.org/software/emacs/manual/html_node/eintr/index.html</a>
</li>

<li>27.6 Running Debuggers Under Emacs<br />
<a href="https://www.gnu.org/software/emacs/manual/html_node/emacs/Debuggers.html">https://www.gnu.org/software/emacs/manual/html_node/emacs/Debuggers.html</a>
</li>

<li>GdbMode<br />
<a href="http://www.emacswiki.org/emacs/GdbMode">http://www.emacswiki.org/emacs/GdbMode</a>
</li>

<li>Vrapper aneb spojení možností Vimu a Eclipse<br />
<a href="https://mojefedora.cz/vrapper-aneb-spojeni-moznosti-vimu-a-eclipse/">https://mojefedora.cz/vrapper-aneb-spojeni-moznosti-vimu-a-eclipse/</a>
</li>

<li>Vrapper aneb spojení možností Vimu a Eclipse (část 2: vyhledávání a nahrazování textu)<br />
<a href="https://mojefedora.cz/vrapper-aneb-spojeni-moznosti-vimu-a-eclipse-cast-2-vyhledavani-a-nahrazovani-textu/">https://mojefedora.cz/vrapper-aneb-spojeni-moznosti-vimu-a-eclipse-cast-2-vyhledavani-a-nahrazovani-textu/</a>
</li>

<li>EINE (Emacs Wiki)<br />
<a href="http://www.emacswiki.org/emacs/EINE">http://www.emacswiki.org/emacs/EINE</a>
</li>

<li>EINE (Texteditors.org)<br />
<a href="http://texteditors.org/cgi-bin/wiki.pl?EINE">http://texteditors.org/cgi-bin/wiki.pl?EINE</a>
</li>

<li>ZWEI (Emacs Wiki)<br />
<a href="http://www.emacswiki.org/emacs/ZWEI">http://www.emacswiki.org/emacs/ZWEI</a>
</li>

<li>ZWEI (Texteditors.org)<br />
<a href="http://texteditors.org/cgi-bin/wiki.pl?ZWEI">http://texteditors.org/cgi-bin/wiki.pl?ZWEI</a>
</li>

<li>Zmacs (Wikipedia)<br />
<a href="https://en.wikipedia.org/wiki/Zmacs">https://en.wikipedia.org/wiki/Zmacs</a>
</li>

<li>Zmacs (Texteditors.org)<br />
<a href="http://texteditors.org/cgi-bin/wiki.pl?Zmacs">http://texteditors.org/cgi-bin/wiki.pl?Zmacs</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2018</small></p>
</body>
</html>

