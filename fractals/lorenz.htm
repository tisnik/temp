<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Lorenzův systém: ideální pomůcka pro studium chaosu</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Lorenzův systém: ideální pomůcka pro studium chaosu</h1>

<h3>Pavel Tišnovský</h3>

<p></p>

<h1>Úvodník</h1>

<p>Dnes navážeme na článek Emergence: struktury vzniklé ze zdánlivého chaosu, ve kterém jsme si ukázali, jak si můžeme pomocí jednoduchých pravidel nechat vygenerovat komplexní systém. Toto téma souvisí s teorií chaosu a v této oblasti má výsadní postavení Lorenzův systém.</p>



<h2>Obsah</h2>

<p><a href="#k01">1. Lorenzův systém: ideální pomůcka pro studium chaosu</a></p>
<p><a href="#k02">2. Chování Lorenzova systému</a></p>
<p><a href="#k03">3. Výchozí parametry, pevné body odvozené z&nbsp;rovnic</a></p>
<p><a href="#k04">4. Vizualizace dynamického chování Lorenzova systému: klíč k&nbsp;jeho pochopení</a></p>
<p><a href="#k05">5. Vývoj Lorenzova systému pro některé typické vstupní parametry</a></p>
<p><a href="#k06">6. Zobrazení fázového prostoru ve formě 3D grafu popř.&nbsp;průmětů do vybraných rovin</a></p>
<p><a href="#k07">7. Vliv parametru <strong>r</strong> na chování Lorenzova systému: mez stability</a></p>
<p><a href="#k08">8. Chování Lorenzova systému na mezí stability: výběr mezi dvěma budoucnostmi vesmíru</a></p>
<p><a href="#k09">9. Chování Lorenzova systému za mezí stability: animace podivného Lorenzova atraktoru</a></p>
<p><a href="#k10">10. Výsledná animace a vybrané snímky</a></p>
<p><a href="#k11">11. Studie tvarů Lorenzova systému při změně parametrů <strong>&sigma;</strong> i <strong>r</strong></a></p>
<p><a href="#k12">12. Úplný zdrojový kód skriptu pro vykreslení několika Lorenzových systémů pro různé parametry</a></p>
<p><a href="#k13">13. Vizualizace Lorenzových systémů pro různé parametry ve formě mřížky grafů</a></p>
<p><a href="#k14">14. Úplný zdrojový kód skriptu pro vykreslení několika Lorenzových systémů do mřížky</a></p>
<p><a href="#k15">15. Vliv počátečních podmínek na tvar Lorenzova systému</a></p>
<p><a href="#k16">16. Jednotlivé Lorenzovy systémy vykreslené pro různé počáteční podmínky do mřížky</a></p>
<p><a href="#k17">17. Animace postupného vývoje Lorenzových systémů</a></p>
<p><a href="#k18">18. Výsledné animace se stručným popisem</a></p>
<p><a href="#k19">19. Repositář s&nbsp;demonstračními příklady</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Lorenzův systém: ideální pomůcka pro studium chaosu</h2>

<p>Jak již bylo napsáno v&nbsp;perexu dnešního článku, navážeme v&nbsp;něm na
článek <a
href="https://www.root.cz/clanky/emergence-struktury-vznikle-ze-zdanliveho-chaosu/">Emergence:
struktury vzniklé ze zdánlivého chaosu</a>. Připomeňme si, že jsme si
v&nbsp;něm ukázali, že i aplikací velmi jednoduchých pravidel (což konkrétně
byly vzorečky pro výpočet síly, kterou se odpuzují částice doplněné o rovnice
pohybu) je možné získat komplexní systém, ve kterém se začínají objevovat
emergentní struktury. Toto téma do značné míry souvisí s&nbsp;teorií chaosu. A
v&nbsp;této oblasti má již od roku 1963 poměrně výsadní postavení <i>Lorenzův
systém</i>, už jen z&nbsp;toho důvodu, že byl zkoumán jako první a i
z&nbsp;jeho vizualizace lze odvodit některé důležité vlastnosti takzvaných
<i>podivných atraktorů</i>.</p>

<p>Tento systém sestávající ze tří dynamických rovnic použil <i>Edward
Lorenz</i> již v&nbsp;roce 1963 při snaze o zjednodušení výpočtů používaných
pro simulaci vývoje počasí. Použil přitom tři velká zjednodušení:</p>

<ol>
<li>Zjednodušil modelovaný systém na (zjednodušeně řečeno) dvourozměrný &bdquo;hrnec&ldquo; (ale může se jednat i o toroid, kde je omezena role tvaru &bdquo;hrnce&ldquo;) s&nbsp;kapalinou, který je v&nbsp;dolní části zahříván a v&nbsp;horní části naopak ochlazován (vzduch je taktéž zahříván na povrchu Země, takže to má i svůj fyzikální význam)</li>
<li>Snažil se o simulaci proudění kapaliny (konvence) na základě rozdílných teplot (a nikoli proudění stlačitelného plynu)</li>
<li>Nahradil Navierovy-Stokesovy rovnice mnohem jednodušším systémem tří diferenciálních rovnic</li>
</ol>

<p>Snahy o zjednodušení modelovaného systému i zjednodušení modelu má svůj
důvod &ndash; musíme si totiž uvědomit, jak drahý byl v&nbsp;roce 1963, kdy
Lorenz tento systém vytvořil, výpočetní čas a jak byly výpočty s&nbsp;tehdejším
HW pomalé.</p>

<p>Taktéž došlo ke snížení počtu parametrů tohoto systému na pouhé tři parametry:</p>

<ol>
<li><a href="https://en.wikipedia.org/wiki/Prandtl_number">Prandtlovo číslo</a></li>
<li><a href="https://en.wikipedia.org/wiki/Rayleigh_number">Rayleightovo číslo</a></li>
<li>Číslo odpovídající rozměrům vrstvy tekutiny</li>
</ol>

<p>Diferenciální rovnice Lorenzova atraktoru mají po převodu na diferenční tvar
následující formát:</p>

<pre>
dx/dt = &sigma; (y-x)
dy/dt = x(&rho; - z) - y
dz/dt = xy - &Beta;z
</pre>

<p><div class="rs-tip-major">Poznámka: mnohdy se setkáme s&nbsp;náhradou
symbolu &rho; za pouhé <strong>r</strong> a &Beta; za <strong>b</strong>, což
dodržíme i v&nbsp;dnešním článku.</div></p>

<p>Takže pro iterativní (samozřejmě že nepřesný) výpočet můžeme pracovat
s&nbsp;následujícími vztahy, které pro dostatečně malé <i>dt</i> vedou
k&nbsp;výpočtu bodů ležících na Lorenzově atraktoru:</p>

<pre>
x<sub>n+1</sub>=x<sub>n</sub>+(&sigma; (y-x)) dt
y<sub>n+1</sub>=y<sub>n</sub>+(x(&rho; - z) - y) dt
z<sub>n+1</sub>=z<sub>n</sub>+(xy - &Beta;z) dt
</pre>

<p><div class="rs-tip-major">Poznámka: zavádíme tedy dvojí nepřesnost a to
konkrétně náhradu výpočtu diferenciálních rovnic za výpočet rovnic diferenčních
a taktéž samotná reprezentace numerických hodnot a výpočty s&nbsp;nimi jsou na
počítači nepřesné.</div></p>



<p><a name="k02"></a></p>
<h2 id="k02">2. Chování Lorenzova systému</h2>

<p>Jak již bylo řečeno v&nbsp;úvodní kapitole, je kapalina ve dvourozměrném
&bdquo;hrnci&ldquo; dole zahřívána a nahoře ochlazována. To vede
k&nbsp;termické konvenci, jejíž chování je ovlivněno všemi třemi výše zmíněnými
parametry (z&nbsp;nichž jeden odpovídá rozdílu teploty). Při relativně malých
rozdílech nastává cirkulace tekutiny (to už značí bifurkaci &ndash; tekutina si
náhodně vybere směr cirkulace) a při velkých rozdílech se chování stává
chaotické.</p>

<p>Chování systému v&nbsp;určitém čase vyjadřují hodnoty <strong>x</strong>,
<strong>y</strong> a <strong>z</strong> počítané výše uvedenými rovnicemi:</p>

<ul>
<li>rychlost cirkulace a její směr</li>
<li>gradient teplot v&nbsp;horizontálním směru</li>
<li>gradient teplot ve vertikálním směru</li>
</ul>

<p>Tyto hodnoty tvoří body ve <i>fázovém prostoru</i>, ke kterému se vrátíme
v&nbsp;navazujících kapitolách.</p>



<p><a name="k03"></a></p>
<h2 id="k03">3. Výchozí parametry, pevné body odvozené z&nbsp;rovnic</h2>

<p>Edward Lorenz ve svém prvním článku o svém dynamickém systému popsal, že se
tento systém chová chaoticky pro vstupní parametry &sigma;=10, b=8/3 a r=28.
Ovšem my si v&nbsp;dalším textu ukážeme, jaký je vliv těchto parametrů na tvar
dynamického systému při jejich modifikaci.</p>

<p>Dále lze z&nbsp;rovnic zjistit pevné body Lorenzova systému:</p>

<ul>
<li>x=0, y=0, z=0</li>
<li>x=+√b(r−1), y=+√b(r−1), z=r-1</li>
<li>x=-√b(r−1), y=-√b(r−1), z=r-1</li>
</ul>

<p><div class="rs-tip-major">Poznámka: platí pro b&gt;0 a r&gt;1. Na parametru
&sigma; pevné body nezávisí.</div></p>



<p><a name="k04"></a></p>
<h2 id="k04">4. Vizualizace dynamického chování Lorenzova systému: klíč k&nbsp;jeho pochopení</h2>

<p>Lorenzův systém je možné zkoumat několika způsoby. Samozřejmě je možná jeho
matematická analýza, tedy například zjištění pevných bodů (<i>fixed
points</i>), to, zda systém obsahuje nějaké stabilní atraktory či naopak
&bdquo;odpuzovače&ldquo;, to, zda se postupným vývojem systému (jde o dynamický
systém vyvíjející se v&nbsp;čase) dosáhne nějakého stabilního stavu,
periodického chování či chování chaotického atd. Taktéž je možné se pokusit o
nějakou formu numerické analýzy, kterou je však v&nbsp;tomto případě velmi
vhodné doplnit i vhodnou formou vizualizace, protože (jak si ukážeme dále) nám
právě vizualizace poskytnou ucelenější pohled na chování celého Lorenzova
systému.</p>

<p>Nejjednodušší formou vizualizace je výpočet a zobrazení postupného vývoje
(resp.&nbsp;možná přesněji řečeno postupných změn) hodnot <strong>x</strong>,
<strong>y</strong> a <strong>z</strong> v&nbsp;čase. Necháme se tedy zobrazit
trojici grafů s&nbsp;funkcemi <i>x(t)</i>, <i>y(t)</i> a <i>z(t)</i>, protože
na postupnou změnu hodnot se skutečně můžeme dívat jako na nějakou funkci,
kterou s&nbsp;určitými nepřesnostmi numericky počítáme. Realizace zobrazení
takových průběhů je s&nbsp;využitím knihovny <i>Matplotlib</i> poměrně
přímočará:</p>

<pre>
<i># import všech potřebných knihoven - Numpy a Matplotlibu</i>
import matplotlib.pyplot as plt
import numpy as np
&nbsp;
&nbsp;
def <strong>lorenz</strong>(x, y, z, s=10, r=28, b=2.667):
    <i>"""Výpočet dalšího bodu Lorenzova atraktoru."""</i>
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 2000
&nbsp;
<i># prozatím prázdné pole připravené pro výpočet</i>
x = np.zeros((n,))
y = np.zeros((n,))
z = np.zeros((n,))
&nbsp;
<i># počáteční hodnoty</i>
x[0], y[0], z[0] = (0.0, 1.0, 1.05)
&nbsp;
<i># vlastní výpočet bodů x, y, z, z nichž se postupně</i>
<i># vytváří Lorenzův systém</i>
for i in range(n - 1):
    x_dot, y_dot, z_dot = lorenz(x[i], y[i], z[i])
    x[i + 1] = x[i] + x_dot * dt
    y[i + 1] = y[i] + y_dot * dt
    z[i + 1] = z[i] + z_dot * dt
&nbsp;
<i># konstrukce 2D grafu s nastavením rozlišení výsledného obrázku</i>
fig = plt.figure(figsize=(8, 6))
&nbsp;
<i># vykreslení grafu</i>
&nbsp;
ax = fig.add_subplot(3, 1, 1)
ax.plot(x)
&nbsp;
ax = fig.add_subplot(3, 1, 2)
ax.plot(y)
&nbsp;
ax = fig.add_subplot(3, 1, 3)
ax.plot(z)
&nbsp;
<i># změna velikosti komponent v grafu.</i>
plt.tight_layout()
&nbsp;
<i># uložení grafu</i>
plt.savefig("lorenz_x_y_z.png")
&nbsp;
<i># zobrazení grafu</i>
plt.show()
</pre>

<p><div class="rs-tip-major">Poznámka: zdrojový kód tohoto demonstračního
příkladu naleznete na adrese <a
href="https://github.com/tisnik/fractals/blob/master/attractors/3D/Lorenz_x_y_z.py">https://github.com/tisnik/fractals/blob/master/attractors/3D/Lorenz_x_y_z.py</a>.</div></p>

<p>Po spuštění tohoto skriptu by se měl zobrazit následují obrázek
s&nbsp;vývojem trojice hodnot <strong>x</strong>, <strong>y</strong> a
<strong>z</strong>.</p>

<a href="https://www.root.cz/obrazek/1124949/"><img src="https://i.iinfo.cz/images/632/lorenz-1-1-prev.webp"  class="image-1124949" width="360" height="270" data-prev-filename="https://i.iinfo.cz/images/632/lorenz-1-1-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-1-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 1: Trojice průběhů s&nbsp;postupným vývojem hodnot
<strong>x</strong>, <strong>y</strong> a <strong>z</strong>.</i></p>



<p><a name="k05"></a></p>
<h2 id="k05">5. Vývoj Lorenzova systému pro některé typické vstupní parametry</h2>

<p>I poměrně triviální až primitivní způsob vizualizace Lorenzova systému,
který jsme si popsali <a href="#k04">v&nbsp;předchozí kapitole</a>, nám ovšem
může poskytnout dosti důležité informace o některých vlastnostech tohoto
dynamického systému. Například můžeme zjistit, jak se systém chová pro různě
nastavené parametry <strong>&sigma;</strong>, <strong>r</strong> a
<strong>b</strong> (už složitěji si však ověříme kombinace parametrů, o tom se
však ještě budeme bavit v&nbsp;dalším textu). Podívejme se alespoň na pět
průběhů získaných pro takové parametry, pro které se systém chová typickými
způsoby (ovšem nejzajímavější je stále první obrázek s&nbsp;chaotickým
chováním):</p>

<a href="https://www.root.cz/obrazek/1124950/"><img src="https://i.iinfo.cz/images/632/lorenz-1-2-prev.webp"  class="image-1124950" width="360" height="270" data-prev-filename="https://i.iinfo.cz/images/632/lorenz-1-2-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-2-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 2: Pro <strong>b=0</strong> lze dosáhnout zdánlivě periodického
chování.</i></p>

<a href="https://www.root.cz/obrazek/1124951/"><img src="https://i.iinfo.cz/images/632/lorenz-1-3-prev.webp"  class="image-1124951" width="360" height="270" data-prev-filename="https://i.iinfo.cz/images/632/lorenz-1-3-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-3-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 3: Systém směřující do pevného bodu (<strong>x</strong> a
<strong>y</strong> tedy konvergují ke stejné hodnotě a můžeme odhadnout hodnotu
parametru <strong>r</strong>).</i></p>

<a href="https://www.root.cz/obrazek/1124952/"><img src="https://i.iinfo.cz/images/632/lorenz-1-4-prev.webp"  class="image-1124952" width="360" height="270" data-prev-filename="https://i.iinfo.cz/images/632/lorenz-1-4-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-4-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 4: Systém blízko meze jeho chaotického chování pro
<strong>r=13,92</strong>.</i></p>

<a href="https://www.root.cz/obrazek/1124953/"><img src="https://i.iinfo.cz/images/632/lorenz-1-5-prev.webp"  class="image-1124953" width="360" height="270" data-prev-filename="https://i.iinfo.cz/images/632/lorenz-1-5-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-5-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 5: Opět stav, ve kterém systém směřuje k&nbsp;jednomu ze tří
pevných bodů (a opět lze odhadnout, že hodnota <strong>r=28</strong>).</i></p>

<a href="https://www.root.cz/obrazek/1124954/"><img src="https://i.iinfo.cz/images/632/lorenz-1-6-prev.webp"  class="image-1124954" width="360" height="270" data-prev-filename="https://i.iinfo.cz/images/632/lorenz-1-6-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-6-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 6: Pro <strong>r=1</strong> se systém musí ustálit na pevném bodu
<strong>[0, 0, 0]</strong> (viz úvodní kapitoly).</i></p>



<p><a name="k06"></a></p>
<h2 id="k06">6. Zobrazení fázového prostoru ve formě 3D grafu popř.&nbsp;průmětů do vybraných rovin</h2>

<p>Některé vlastnosti Lorenzova systému je skutečně možné vysledovat ze
samostatných průběhů hodnot <strong>x</strong>, <strong>y</strong> a
<strong>z</strong>, ovšem mnohé důležité vlastnosti a stavy tímto způsobem
neodhalíme. Proto se &ndash; právě v&nbsp;oblasti studia podivných atraktorů
&ndash; používá odlišný způsob vizualizace založený na zobrazení postupně se
měnících hodnot <strong>x</strong>, <strong>y</strong> a <strong>z</strong> ve
formě bodů v&nbsp;takzvaném <i>fázovém prostoru</i> (<i>phase space</i>),
v&nbsp;němž neexistuje osa (dimenze) s&nbsp;explicitně vymezeným časem. Tento
způsob vizualizace nám umožní rozlišit mezi periodickým, kvaziperiodickým a
chaotickým chováním atd.</p>

<p>Knihovna <i>Matplotlib</i> nám umožňuje jak zobrazení 3D grafu, tak i
například &bdquo;sploštění&ldquo; 3D grafu o 2D plochy tak, že vždy odstraníme
jednu sadu souřadnic (<strong>x</strong>, <strong>y</strong> nebo
<strong>z</strong>):</p>

<pre>
<i># Lorenz attractor</i>
&nbsp;
<i># import všech potřebných knihoven - Numpy a Matplotlibu</i>
import matplotlib.pyplot as plt
import numpy as np
&nbsp;
&nbsp;
def lorenz(x, y, z, s=10, r=28, b=2.667):
    """Výpočet dalšího bodu Lorenzova atraktoru."""
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 10000
&nbsp;
<i># prozatím prázdné pole připravené pro výpočet</i>
x = np.zeros((n,))
y = np.zeros((n,))
z = np.zeros((n,))
&nbsp;
<i># počáteční hodnoty</i>
x[0], y[0], z[0] = (0.0, 1.0, 1.05)
&nbsp;
<i># vlastní výpočet atraktoru</i>
for i in range(n - 1):
    x_dot, y_dot, z_dot = lorenz(x[i], y[i], z[i])
    x[i + 1] = x[i] + x_dot * dt
    y[i + 1] = y[i] + y_dot * dt
    z[i + 1] = z[i] + z_dot * dt
&nbsp;
<i># konstrukce 3D grafu</i>
fig = plt.figure(figsize=(8, 6))
ax = fig.add_subplot(projection="3d")
&nbsp;
<i># změna velikosti komponent v grafu.</i>
plt.tight_layout()
&nbsp;
<i># vykreslení grafu</i>
ax.plot(x, y, z)
&nbsp;
<i># uložení grafu</i>
plt.savefig("lorenz_1.png")
&nbsp;
<i># zobrazení grafu</i>
plt.show()
&nbsp;
<i># grafy s více pohledy na atraktor</i>
ch_3d = np.stack((x, y, z))
lim_xyz = [(np.min(ch_3d[ii]), np.max(ch_3d[ii])) for ii in range(3)]
&nbsp;
fig2 = plt.figure("3D Coordinates", figsize=(8, 6))
plt.subplot(2, 2, 1)
plt.plot(y, x, linewidth=0.75)
plt.grid()
plt.xlabel("X")
plt.ylabel("Y")
plt.xlim(lim_xyz[1])
plt.ylim(lim_xyz[0])
&nbsp;
plt.subplot(2, 2, 2)
plt.plot(y, z, linewidth=0.75)
plt.grid()
plt.xlabel("Z")
plt.ylabel("Y")
plt.xlim(lim_xyz[1])
plt.ylim(lim_xyz[2])
&nbsp;
plt.subplot(2, 2, 3)
plt.plot(z, x, linewidth=0.75)
plt.grid()
plt.xlabel("X")
plt.ylabel("Z")
plt.xlim(lim_xyz[2])
plt.ylim(lim_xyz[0])
&nbsp;
ax = fig2.add_subplot(2, 2, 4, projection="3d")
ax.plot(x, y, z, linewidth=0.7)
ax.set_xlabel("X")
ax.set_ylabel("Y")
ax.set_zlabel("Z")
&nbsp;
plt.tight_layout()
&nbsp;
<i># uložení grafu</i>
</pre>

<p><div class="rs-tip-major">Poznámka: zdrojový kód tohoto příkladu naleznete
na adrese <a
href="https://github.com/tisnik/fractals/blob/master/attractors/3D/Lorenz.py">https://github.com/tisnik/fractals/blob/master/attractors/3D/Lorenz.py</a>.</div></p>

<a href="https://www.root.cz/obrazek/1124955/"><img src="https://i.iinfo.cz/images/632/lorenz-1-7-prev.webp"  class="image-1124955" width="360" height="270" data-prev-filename="https://i.iinfo.cz/images/632/lorenz-1-7-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-7-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 7: 3D graf se zobrazením fázového prostoru Lorenzova systému.</i></p>

<a href="https://www.root.cz/obrazek/1124956/"><img src="https://i.iinfo.cz/images/632/lorenz-1-8-prev.webp"  class="image-1124956" width="360" height="270" data-prev-filename="https://i.iinfo.cz/images/632/lorenz-1-8-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-8-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 8: Průměty do jednotlivých os.</i></p>



<p><a name="k07"></a></p>
<h2 id="k07">7. Vliv parametru <strong>r</strong> na chování Lorenzova systému: mez stability</h2>

<p>Největší vliv na chování Lorenzova dynamického systému má parametr
<strong>r</strong>. Nejmenší možná (praktická) hodnota tohoto parametru je
rovna jedné. V&nbsp;takovém případě se systém dříve či později ustálí, protože
dojde do stabilního bodu [0, 0, 0], resp.&nbsp;ve skutečnosti v&nbsp;tomto
případě do &bdquo;trojitého&ldquo; stabilního bodu splňujícího tyto
vlastnosti:</p>

<ul>
<li>x=0, y=0, z=0</li>
<li>x=+√b(r−1), y=+√b(r−1), z=r-1 (což je stejné jako u 1, tento bod označme C1)</li>
<li>x=-√b(r−1), y=-√b(r−1), z=r-1 (což je stejné jako u 1, tento bod označme C2)</li>
</ul>

<a href="https://www.root.cz/obrazek/1124957/"><img src="https://i.iinfo.cz/images/632/lorenz-1-9-prev.webp"  class="image-1124957" width="360" height="270" data-prev-filename="https://i.iinfo.cz/images/632/lorenz-1-9-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-9-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 9: Pro <strong>r=1</strong> se Lorenzův systém ustálí v&nbsp;atraktoru 0, 0, 0.</i></p>

<a href="https://www.root.cz/obrazek/1124958/"><img src="https://i.iinfo.cz/images/632/lorenz-1-10-prev.webp" class="image-1124958" width="360" height="270" data-prev-filename="https://i.iinfo.cz/images/632/lorenz-1-10-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-10-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 10: Dtto, ale v&nbsp;2D provedení (průběhy směřují do levého dolního rohu).</i></p>

<p><div class="rs-tip-major">Poznámka: ve skutečnosti je konvergence poměrně
pomalá, což je ostatně z&nbsp;obrázků 9 a 10 (pro 10000 iterací) poměrně dobře
patrné.</div></p>



<p><a name="k08"></a></p>
<h2 id="k08">8. Chování Lorenzova systému na mezí stability: výběr mezi dvěma budoucnostmi vesmíru</h2>

<p>Pro <strong>r=2</strong> již neexistuje jediný fixní bod, ale tři body
(v&nbsp;počátku a dva symetricky umístěné body závisející na parametrech
<strong>b</strong> a <strong>r</strong>). Na základě počátečních hodnot [x, y,
z] pak systém směřuje k&nbsp;jednomu z&nbsp;těchto bodů a systém se dříve či
později (mnohdy mnohem později) stane stabilním. Mnohem důležitější je však
chování Lorenzova systému na mezi stability, která se nachází v&nbsp;oblasti
<strong>r=13.92</strong>. Zde již systém nebude stabilní, ale jeho chování se
stává chaotické. Podívejme se však nejprve na chování pro hodnotu
<strong>r</strong> ležící těsně pod touto hranicí. Na základě počáteční
podmínky se systém ustálí v&nbsp;bodě C1 nebo C2, což si nejlépe zobrazíme
právě ve fázovém prostoru:</p>

<a href="https://www.root.cz/obrazek/1124959/"><img src="https://i.iinfo.cz/images/632/lorenz-1-11-prev.webp" class="image-1124959" width="360" height="270" data-prev-filename="https://i.iinfo.cz/images/632/lorenz-1-11-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-11-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 11: Postupný vývoj k&nbsp;bodu C1 (3D graf).</i></p>

<a href="https://www.root.cz/obrazek/1124960/"><img src="https://i.iinfo.cz/images/632/lorenz-1-12-prev.webp" class="image-1124960" width="360" height="270" data-prev-filename="https://i.iinfo.cz/images/632/lorenz-1-12-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-12-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 12: Postupný vývoj k&nbsp;bodu C2 (3D graf).</i></p>

<a href="https://www.root.cz/obrazek/1124961/"><img src="https://i.iinfo.cz/images/632/lorenz-1-13-prev.webp" class="image-1124961" width="360" height="270" data-prev-filename="https://i.iinfo.cz/images/632/lorenz-1-13-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-13-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 13: Postupný vývoj k&nbsp;bodu C1 (2D průměty).</i></p>

<a href="https://www.root.cz/obrazek/1124962/"><img src="https://i.iinfo.cz/images/632/lorenz-1-14-prev.webp" class="image-1124962" width="360" height="270" data-prev-filename="https://i.iinfo.cz/images/632/lorenz-1-14-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-14-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 14: Postupný vývoj k&nbsp;bodu C2 (2D průměty).</i></p>

<p><div class="rs-tip-major">Poznámka: počáteční stav se může lišit jen
nepatrně, například hodnota <strong>x</strong> o 10<sup>-10</sup>, a stále
uvidíme toto chování.</div></p>



<p><a name="k09"></a></p>
<h2 id="k09">9. Chování Lorenzova systému za mezí stability: animace podivného Lorenzova atraktoru</h2>

<p>Pro zjištění, jak se Lorenzův dynamický systém chová za mezí stability, bude
nejlepší si vše ukázat na jednoduché animaci, v&nbsp;níž se postupně vyvíjí
<i>tři</i> Lorenzovy systémy, které se od sebe liší pouze odlišnými počátečními
hodnotami [x, y, z]. Takovou animaci vytvoříme následujícím skriptem, který se
vlastně příliš neodlišuje od původního kódu, ovšem do 3D grafu vykresluje tři
průběhy a nikoli průběh jediný:</p>

<pre>
import matplotlib.pyplot as plt
import numpy as np
&nbsp;
&nbsp;
<i># funkce pro výpočet dalšího bodu Lorenzova atraktoru</i>
def lorenz(x, y, z, s=10, r=28, b=2.667):
    """Výpočet dalšího bodu Lorenzova atraktoru."""
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 1000
&nbsp;
&nbsp;
def <strong>draw_lorenz_for_input_values</strong>(ax, dt, n, x0, y0, z0):
    """Vykreslení Lorenzova atraktoru."""
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
&nbsp;
    <i># počáteční hodnoty</i>
    x[0], y[0], z[0] = (x0, y0, z0)
&nbsp;
    <i># vlastní výpočet atraktoru</i>
    for i in range(n - 1):
        x_dot, y_dot, z_dot = lorenz(x[i], y[i], z[i])
        x[i + 1] = x[i] + x_dot * dt
        y[i + 1] = y[i] + y_dot * dt
        z[i + 1] = z[i] + z_dot * dt
&nbsp;
    <i># vykreslení grafu</i>
    ax.plot(x.copy(), y.copy(), z.copy())
&nbsp;
&nbsp;
def <strong>draw_butterfly_effect</strong>(n):
    <i># konstrukce 3D grafu</i>
    fig = plt.figure(figsize=(8, 6))
    ax = fig.add_subplot(projection="3d")
    ax.set_xlim(-20, 20)
    ax.set_ylim(-20, 20)
&nbsp;
    <i># změna velikosti komponent v grafu.</i>
    plt.tight_layout()
&nbsp;
    draw_lorenz_for_input_values(ax, dt, n, 0.0, 0.9, 1.05)
    draw_lorenz_for_input_values(ax, dt, n, 0.0, 0.8, 1.05)
    draw_lorenz_for_input_values(ax, dt, n, 0.0, 0.7, 1.05)
&nbsp;
    <i># uložení grafu</i>
    plt.savefig(f"butterfly_{n:04d}.png")
&nbsp;
    <i># zobrazení grafu</i>
    <i># plt.show()</i>
    plt.close()
&nbsp;
&nbsp;
for n in np.linspace(50, 1500, 100):
    draw_butterfly_effect(int(n))
</pre>

<p><div class="rs-tip-major">Poznámka: zdrojový kód tohoto příkladu naleznete
na adrese <a
href="https://github.com/tisnik/fractals/blob/master/attractors/3D/Lorenz_butterfly_effect.py">https://github.com/tisnik/fractals/blob/master/attractors/3D/Lorenz_butterfly_effect.py</a>.</div></p>



<p><a name="k10"></a></p>
<h2 id="k10">10. Výsledná animace a vybrané snímky</h2>

<p>Výsledná animace převedená do GIFu vypadá následovně:</p>

<img src="https://i.iinfo.cz/images/136/lorenz-anim-1.gif" class="image-1124977" width="400" height="300" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 15: Animace chování Lorenzova systému pro tři různé vstupní podmínky.</i></p>

<p>Podívejme se navíc na jednotlivé snímky, které ukazují charakter Lorenzova systému:</p>

<a href="https://www.root.cz/obrazek/1124963/"><img src="https://i.iinfo.cz/images/632/lorenz-1-15-prev.webp" class="image-1124963" width="360" height="270" data-prev-filename="https://i.iinfo.cz/images/632/lorenz-1-15-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-15-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 16: Systémy byly zpočátku prakticky totožné, zde se ovšem již jejich cesty rozdělují.</i></p>

<a href="https://www.root.cz/obrazek/1124964/"><img src="https://i.iinfo.cz/images/632/lorenz-1-16-prev.webp" class="image-1124964" width="360" height="270" data-prev-filename="https://i.iinfo.cz/images/632/lorenz-1-16-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-16-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 17: Tři různé trajektorie, nyní již zcela odlišné.</i></p>

<a href="https://www.root.cz/obrazek/1124965/"><img src="https://i.iinfo.cz/images/632/lorenz-1-17-prev.webp" class="image-1124965" width="360" height="270" data-prev-filename="https://i.iinfo.cz/images/632/lorenz-1-17-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-17-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 18: Ani jeden z&nbsp;průběhů se nestabilizuje v&nbsp;jednom
z&nbsp;bodů C1 či C2, neustále se nemohou &bdquo;rozhodnout&ldquo;.</i></p>

<a href="https://www.root.cz/obrazek/1124966/"><img src="https://i.iinfo.cz/images/632/lorenz-1-18-prev.webp" class="image-1124966" width="360" height="270" data-prev-filename="https://i.iinfo.cz/images/632/lorenz-1-18-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-18-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 19: Navíc se křivky nikdy neprotnou; to by totiž znamenalo, že se
jejich křivky opět spojí (fázový prostor je zde totožný s&nbsp;vektorovým
prostorem).</i></p>



<p><a name="k11"></a></p>
<h2 id="k11">11. Studie tvarů Lorenzova systému při změně parametrů <strong>&sigma;</strong> i <strong>r</strong></h2>

<p>Do jisté míry již víme, jakým způsobem je tvar Lorenzova systému
(resp.&nbsp;přesněji řečeno umístění atraktorů; pevných bodů) ovlivněno
parametrem <strong>r</strong>. Ovšem tento dynamický systém má ve skutečnosti
tři parametry; kromě již zmíněného <strong>r</strong> ještě parametr
<strong>&sigma;</strong> (<i>sigma</i>) a taktéž parametr <strong>b</strong>
(někdy je zapisován jako &beta;). Zkusme si tedy vynést do jednoho grafu
několik tvarů Lorenzova systému pro různé parametry <strong>&sigma;</strong> a
<strong>r</strong> (totéž si později můžete sami vyzkoušet pro další dvě možné
dvojice parametrů).</p>

<p>Nejprve si připravíme funkci, která do grafu (resp.&nbsp;v&nbsp;terminologii
Matplotlibu do jedné jeho &bdquo;osy&ldquo; <strong>ax</strong>) vykreslí
Lorenzův systém pro zadané parametry i pro vstupní podmínky (pozici prvního
bodu):</p>

<pre>
def draw_lorenz_for_input_values(ax, dt, n, x0, y0, z0, s, r, b):
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
    ...
    ...
    ...
    <i># vykreslení grafu</i>
    ax.plot(y.copy(), z.copy())
</pre>

<p>Dále nám již stačí si připravit prázdný graf a provést vykreslení Lorenzova
systému pro různé hodnoty <strong>s</strong> (<i>sigma</i>) a
<strong>r</strong>, zatímco parametr <strong>b</strong> bude konstantní:</p>

<pre>
<i># konstrukce 2D grafu</i>
fig = plt.figure(figsize=(8, 6))
ax = fig.gca()
&nbsp;
b = 2.667
<i># vykreslení Lorenzova atraktoru s různými parametry s a r</i>
for s in np.arange(0, 10, 1.0):
    for r in np.arange(0, 28, 4):
        draw_lorenz_for_input_values(ax, dt, n, 0.0, 1.0, 1.05, s, r, b)
</pre>

<p>A takto vypadají výsledky:</p>

<a href="https://www.root.cz/obrazek/1124967/"><img src="https://i.iinfo.cz/images/632/lorenz-1-19-prev.webp" class="image-1124967" width="360" height="270" data-prev-filename="https://i.iinfo.cz/images/632/lorenz-1-19-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-19-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 20: Několik Lorenzových systémů vykreslených pro různé parametry
<strong>s</strong> a <strong>r</strong>, zatímco parametr <strong>b</strong>
zůstává konstantní.</i></p>



<p><a name="k12"></a></p>
<h2 id="k12">12. Úplný zdrojový kód skriptu pro vykreslení několika Lorenzových systémů pro různé parametry</h2>

<pre>
<i># Vykreslení Lorenzova atraktoru s různými parametry s a r</i>
&nbsp;
import matplotlib.pyplot as plt
import numpy as np
&nbsp;
&nbsp;
def lorenz(x, y, z, s=10, r=28, b=2.667):
    """Výpočet dalšího bodu Lorenzova atraktoru."""
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 500
&nbsp;
&nbsp;
def <strong>draw_lorenz_for_input_values</strong>(ax, dt, n, x0, y0, z0, s, r, b):
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
&nbsp;
    <i># počáteční hodnoty</i>
    x[0], y[0], z[0] = (x0, y0, z0)
&nbsp;
    <i># vlastní výpočet atraktoru</i>
    for i in range(n - 1):
        x_dot, y_dot, z_dot = lorenz(x[i], y[i], z[i], s, r, b)
        x[i + 1] = x[i] + x_dot * dt
        y[i + 1] = y[i] + y_dot * dt
        z[i + 1] = z[i] + z_dot * dt
&nbsp;
    <i># vykreslení grafu</i>
    ax.plot(y.copy(), z.copy())
&nbsp;
&nbsp;
<i># konstrukce 2D grafu</i>
fig = plt.figure(figsize=(8, 6))
ax = fig.gca()
&nbsp;
b = 2.667
&nbsp;
<i># vykreslení Lorenzova atraktoru s různými parametry s a r</i>
for s in np.arange(0, 10, 1.0):
    for r in np.arange(0, 28, 4):
        draw_lorenz_for_input_values(ax, dt, n, 0.0, 1.0, 1.05, s, r, b)
&nbsp;
<i># změna velikosti komponent v grafu.</i>
plt.tight_layout()
&nbsp;
<i># uložení grafu</i>
plt.savefig("variable_s_r_params.png")
&nbsp;
<i># zobrazení grafu</i>
plt.show()
</pre>

<p><div class="rs-tip-major">Poznámka: zdrojový kód tohoto demonstračního
příkladu naleznete na adrese <a
href="https://github.com/tisnik/fractals/blob/master/attractors/3D/lorenz_change_params.py">https://github.com/tisnik/fractals/blob/master/attractors/3D/lorenz_change_params.py</a>.</div></p>



<p><a name="k13"></a></p>
<h2 id="k13">13. Vizualizace Lorenzových systémů pro různé parametry ve formě mřížky grafů</h2>

<p>Skript <a href="#k12">z&nbsp;předchozí kapitoly</a> lze snadno upravit do
takové podoby, že se jednotlivé Lorenzovy systémy nebudou vykreslovat do
jediného grafu, ale využijeme další vlastnost Matplotlibu &ndash; takzvanou
mřížku grafů, kdy je v&nbsp;jedné ploše (pro nás v&nbsp;rastrovém obrázku)
umístěno větší množství grafů, přičemž v&nbsp;jednom směru se mění jeden
parametr <strong>s</strong> a ve druhém směru se mění parametr
<strong>r</strong>. Úprava zdrojového kódu je ve skutečnosti triviální a vypadá
následovně:</p>

<pre>
for si in range(5):
    for ri in range(5):
        ax = fig.add_subplot(5, 5, si + 1 + ri * 5)
        ax.axes.get_xaxis().set_visible(False)
        ax.axes.get_yaxis().set_visible(False)
        draw_lorenz_for_input_values(
            ax, dt, n, 0.0, 1.0, 1.05, si * 2.0 + 1.0, 4.0 + ri * 4, b
        )
</pre>

<p>Tato úprava nám umožní následující vizualizace:</p>

<a href="https://www.root.cz/obrazek/1124968/"><img src="https://i.iinfo.cz/images/632/lorenz-1-20-prev.webp" class="image-1124968" width="360" height="270" data-prev-filename="https://i.iinfo.cz/images/632/lorenz-1-20-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-20-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 21: Lorenzovy systémy s&nbsp;nastaveným <strong>b=0</strong> a
proměnnými parametry <strong>s</strong> a <strong>r</strong>.</i></p>

<a href="https://www.root.cz/obrazek/1124969/"><img src="https://i.iinfo.cz/images/632/lorenz-1-21-prev.webp" class="image-1124969" width="360" height="270" data-prev-filename="https://i.iinfo.cz/images/632/lorenz-1-21-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-21-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 22: Lorenzovy systémy s&nbsp;nastaveným <strong>b=2,667</strong>
(standardní hodnota) a proměnnými parametry <strong>s</strong> a
<strong>r</strong>.</i></p>

<a href="https://www.root.cz/obrazek/1124970/"><img src="https://i.iinfo.cz/images/632/lorenz-1-22-prev.webp" class="image-1124970" width="360" height="270" data-prev-filename="https://i.iinfo.cz/images/632/lorenz-1-22-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-22-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 23: Lorenzovy systémy s&nbsp;nastaveným
<strong>b=5</strong>proměnnými parametry <strong>s</strong> a
<strong>r</strong>.</i></p>



<p><a name="k14"></a></p>
<h2 id="k14">14. Úplný zdrojový kód skriptu pro vykreslení několika Lorenzových systémů do mřížky</h2>

<p>Opět se pro úplnost podívejme na celý zdrojový kód takto upraveného
skriptu:</p>

<pre>
<i># Vykreslení Lorenzova atraktoru s různými parametry s a r</i>
&nbsp;
import matplotlib.pyplot as plt
import numpy as np
&nbsp;
&nbsp;
def lorenz(x, y, z, s=10, r=28, b=2.667):
    """Výpočet dalšího bodu Lorenzova atraktoru."""
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 1000
&nbsp;
&nbsp;
def draw_lorenz_for_input_values(ax, dt, n, x0, y0, z0, s, r, b):
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
&nbsp;
    <i># počáteční hodnoty</i>
    x[0], y[0], z[0] = (x0, y0, z0)
&nbsp;
    <i># vlastní výpočet atraktoru</i>
    for i in range(n - 1):
        x_dot, y_dot, z_dot = lorenz(x[i], y[i], z[i], s, r, b)
        x[i + 1] = x[i] + x_dot * dt
        y[i + 1] = y[i] + y_dot * dt
        z[i + 1] = z[i] + z_dot * dt
&nbsp;
    <i># vykreslení grafu</i>
    ax.plot(y.copy(), z.copy())
&nbsp;
&nbsp;
<i># konstrukce 2D grafu</i>
fig = plt.figure(figsize=(8, 6))
&nbsp;
b = 2.667
&nbsp;
<i># vykreslení Lorenzova atraktoru s různými parametry s a r</i>
for si in range(5):
    for ri in range(5):
        ax = fig.add_subplot(5, 5, si + 1 + ri * 5)
        ax.axes.get_xaxis().set_visible(False)
        ax.axes.get_yaxis().set_visible(False)
        draw_lorenz_for_input_values(
            ax, dt, n, 0.0, 1.0, 1.05, si * 2.0 + 1.0, 4.0 + ri * 4, b
        )
&nbsp;
<i># změna velikosti komponent v grafu.</i>
plt.tight_layout()
&nbsp;
<i># uložení grafu</i>
plt.savefig("variable_s_r_params_multiplot.png")
&nbsp;
<i># zobrazení grafu</i>
plt.show()
</pre>

<p><div class="rs-tip-major">Poznámka: zdrojový kód tohoto demonstračního
příkladu naleznete na adrese <a
href="https://github.com/tisnik/fractals/blob/master/attractors/3D/lorenz_change_params_multiplot.py">https://github.com/tisnik/fractals/blob/master/attractors/3D/lorenz_change_params_multiplot.py</a>.</div></p>



<p><a name="k15"></a></p>
<h2 id="k15">15. Vliv počátečních podmínek na tvar Lorenzova systému</h2>

<p>Na tvar Lorenzova systému mají kromě jeho parametrů vliv i počáteční
podmínky, což konkrétně znamená hodnoty <strong>x0</strong>,
<strong>y0</strong> a <strong>z0</strong>. Opět se můžeme pokusit o vykreslení
všech Lorenzových systémů pro různé kombinace hodnot <strong>x0+y0</strong>,
<strong>x0+z0</strong> či <strong>y0+z0</strong> do jediného grafu. Mírně
přitom budeme modifikovat již existující kód a to pouhou změnou programových
smyček, v&nbsp;nichž se vykreslování provádí. Zde konkrétně budeme měnit
hodnoty <strong>x0+y0</strong>, ovšem sami si můžete vyzkoušet i další
možnosti:</p>

<pre>
<i># vykreslení Lorenzova atraktoru s různými počátečními souřadnicemi x0 a y0</i>
for y0 in np.arange(-1.5, 1.5, 0.5):
    for x0 in np.arange(-1.5, 1.5, 0.5):
        draw_lorenz_for_input_values(ax, dt, n, x0, y0, 1.05)
</pre>

<p>Podívejme se na několik zobrazení získaných pro různé hodnoty vstupního
parametru <strong>r</strong>, který ovlivňuje &bdquo;chaotičnost&ldquo; celého
Lorenzova systému:</p>

<a href="https://www.root.cz/obrazek/1124971/"><img src="https://i.iinfo.cz/images/632/lorenz-1-23-prev.webp" class="image-1124971" width="360" height="270" data-prev-filename="https://i.iinfo.cz/images/632/lorenz-1-23-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-23-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 24: Pro <strong>r=1</strong> všechny systémy směřují
k&nbsp;pevnému bodu [0, 0, 0] (uprostřed grafu mírně pod jeho středem).</i></p>

<a href="https://www.root.cz/obrazek/1124972/"><img src="https://i.iinfo.cz/images/632/lorenz-1-24-prev.webp" class="image-1124972" width="360" height="270" data-prev-filename="https://i.iinfo.cz/images/632/lorenz-1-24-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-24-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 25: Pro <strong>r=2</strong> nastává <strong>bifurkace</strong> a
systém směruje buď k&nbsp;pevnému bodu [+√b, +√b, 0] nebo [=√b, =√b, 0]</i></p>

<a href="https://www.root.cz/obrazek/1124973/"><img src="https://i.iinfo.cz/images/632/lorenz-1-25-prev.webp" class="image-1124973" width="360" height="270" data-prev-filename="https://i.iinfo.cz/images/632/lorenz-1-25-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-25-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 26: Pro <strong>r=3</strong> je směřování k&nbsp;jednomu ze dvou
pevných bodů ještě více viditelné.</i></p>

<a href="https://www.root.cz/obrazek/1124974/"><img src="https://i.iinfo.cz/images/632/lorenz-1-26-prev.webp" class="image-1124974" width="360" height="270" data-prev-filename="https://i.iinfo.cz/images/632/lorenz-1-26-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-26-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 27: Pro <strong>r=5</strong> již jasně oba pevné body vidíme na
konci spirál.</i></p>

<a href="https://www.root.cz/obrazek/1124975/"><img src="https://i.iinfo.cz/images/632/lorenz-1-27-prev.webp" class="image-1124975" width="360" height="270" data-prev-filename="https://i.iinfo.cz/images/632/lorenz-1-27-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-27-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 28: Pro <strong>r=20</strong> trvá mnohem delší čas, než se
systém dostane do jednoho pevného bodu.</i></p>



<p><a name="k16"></a></p>
<h2 id="k16">16. Jednotlivé Lorenzovy systémy vykreslené pro různé počáteční podmínky do mřížky</h2>

<p>To, zda se konkrétní Lorenzův systém ustálí v&nbsp;některém pevném bodě,
nebo bude chaotický, záleží, jak již víme, i na počátečních podmínkách, tedy na
hodnotách <strong>x0</strong>, <strong>y0</strong> a <strong>z0</strong>. Vliv
hodnot <strong>x0</strong> a <strong>y0</strong> pro pevně nastavené
<strong>z0</strong> si můžeme vizualizovat i tímto způsobem:</p>

<a href="https://www.root.cz/obrazek/1124976/"><img src="https://i.iinfo.cz/images/632/lorenz-1-28-prev.webp" class="image-1124976" width="360" height="270" data-prev-filename="https://i.iinfo.cz/images/632/lorenz-1-28-prev.webp" data-prev-width="360" data-prev-height="270" data-large-filename="https://i.iinfo.cz/images/632/lorenz-1-28-large.webp" data-large-width="700" data-large-height="525" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 29: Mřížka s&nbsp;Lorenzovými systémy pro různé hodnoty
<strong>x0</strong> a <strong>y0</strong>.</i></p>

<p>Tato mřížka byla vykreslena následujícím skriptem:</p>

<pre>
<i># Vykreslení Lorenzova atraktoru s různými parametry počátečními podmínkami</i>
&nbsp;
import matplotlib.pyplot as plt
import numpy as np
&nbsp;
&nbsp;
def <strong>lorenz</strong>(x, y, z, s=10, r=28, b=2.667):
    <i>"""Výpočet dalšího bodu Lorenzova atraktoru."""</i>
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 500
&nbsp;
&nbsp;
def <strong>draw_lorenz_for_input_values</strong>(ax, dt, n, x0, y0, z0):
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
&nbsp;
    <i># počáteční hodnoty</i>
    x[0], y[0], z[0] = (x0, y0, z0)
&nbsp;
    <i># vlastní výpočet atraktoru</i>
    for i in range(n - 1):
        x_dot, y_dot, z_dot = lorenz(x[i], y[i], z[i])
        x[i + 1] = x[i] + x_dot * dt
        y[i + 1] = y[i] + y_dot * dt
        z[i + 1] = z[i] + z_dot * dt
&nbsp;
    <i># vykreslení grafu</i>
    ax.plot(y.copy(), z.copy())
&nbsp;
&nbsp;
<i># konstrukce 2D grafu</i>
fig = plt.figure(figsize=(8, 6))
&nbsp;
<i># Vykreslení Lorenzova atraktoru s různými parametry s a r</i>
for yi in range(5):
    for xi in range(5):
        ax = fig.add_subplot(5, 5, xi + 1 + yi * 5)
        ax.axes.get_xaxis().set_visible(False)
        ax.axes.get_yaxis().set_visible(False)
        x0 = -1.5 + yi * 3.0 / 5.0
        y0 = -1.5 + yi * 3.0 / 5.0
        draw_lorenz_for_input_values(ax, dt, n, x0, y0, 1.05)
&nbsp;
<i># změna velikosti komponent v grafu.</i>
plt.tight_layout()
&nbsp;
<i># uložení grafu</i>
plt.savefig("variable_x0_y0_params_multiplot.png")
&nbsp;
<i># zobrazení grafu</i>
plt.show()
</pre>



<p><a name="k17"></a></p>
<h2 id="k17">17. Animace postupného vývoje Lorenzových systémů</h2>

<p>Postupný vývoj Lorenzových systémů pro různé počáteční souřadnice si
samozřejmě můžeme vizualizovat s&nbsp;využitím animace, čímž vlastně do grafu
přidáme i &bdquo;časovou osu&ldquo;, která se jinak při zobrazení fázového
prostoru explicitně nevyužívá. Podívejme se nejdříve na zdrojový kód se
skriptem, který animace vytvoří, jejich stručný popis bude uveden <a
href="#k18">v&nbsp;navazující kapitole</a>:</p>

<pre>
<i># Vykreslení Lorenzova atraktoru s různými počátečními souřadnicemi x0 a y0</i>
&nbsp;
import matplotlib.pyplot as plt
import numpy as np
&nbsp;
&nbsp;
def <strong>lorenz</strong>(x, y, z, s=10, r=2.0, b=2.667):
    <i>"""Výpočet dalšího bodu Lorenzova atraktoru."""</i>
    x_dot = s * (y - x)
    y_dot = r * x - y - x * z
    z_dot = x * y - b * z
    return x_dot, y_dot, z_dot
&nbsp;
&nbsp;
<i># krok (změna času)</i>
dt = 0.01
&nbsp;
<i># celkový počet vypočtených bodů na Lorenzově atraktoru</i>
n = 20000
&nbsp;
&nbsp;
def <strong>draw_lorenz_for_input_values</strong>(ax, dt, n, x0, y0, z0, r):
    <i># prozatím prázdné pole připravené pro výpočet</i>
    x = np.zeros((n,))
    y = np.zeros((n,))
    z = np.zeros((n,))
&nbsp;
    <i># počáteční hodnoty</i>
    x[0], y[0], z[0] = (x0, y0, z0)
&nbsp;
    <i># vlastní výpočet atraktoru</i>
    for i in range(n - 1):
        x_dot, y_dot, z_dot = lorenz(x[i], y[i], z[i], r=r)
        x[i + 1] = x[i] + x_dot * dt
        y[i + 1] = y[i] + y_dot * dt
        z[i + 1] = z[i] + z_dot * dt
&nbsp;
    <i># vykreslení grafu</i>
    ax.plot(y.copy(), z.copy())
&nbsp;
&nbsp;
def attractor_for_r(r):
    <i># konstrukce 2D grafu</i>
    fig = plt.figure(figsize=(8, 6))
    ax = fig.gca()
    ax.set_xlim(-20, 20)
    ax.set_ylim(-10, 30)
&nbsp;
&nbsp;
    <i># vykreslení Lorenzova atraktoru s různými počátečními souřadnicemi x0 a y0</i>
    x0 = 0.0
    for y0 in np.linspace(-15.0, 15.0, 7):
        for z0 in np.linspace(-10.0, 20.0, 7):
            draw_lorenz_for_input_values(ax, dt, n, x0, y0, z0, r)
&nbsp;
    plt.grid()
    <i># změna velikosti komponent v grafu.</i>
    plt.tight_layout()
&nbsp;
    <i># uložení grafu</i>
    plt.savefig(f"variable_x0_y0_params_r_{r:04.1f}.png")
&nbsp;
    <i># zobrazení grafu</i>
    <i>#plt.show()</i>
    plt.close()
&nbsp;
&nbsp;
for r in np.linspace(1.0, 10.0, 5):
    attractor_for_r(r)
</pre>



<p><a name="k18"></a></p>
<h2 id="k18">18. Výsledné animace se stručným popisem</h2>

<p>S&nbsp;využitím skriptu <a href="#k17">z&nbsp;předchozí kapitoly</a> bylo
vytvořeno celkem pět animací, které poměrně dobře ukazují způsoby vývoje
Lorenzových systémů pro různé počáteční souřadnice <strong>x0</strong> a
<strong>y0</strong> a navíc v&nbsp;závislosti na parametru <strong>r</strong>,
který ovlivňuje, jak již víme, celkové chování systému &ndash; jeho stabilitu
či naopak chaotičnost. Vzhledem k&nbsp;velikostem animací budou uvedeny pouze
odkazy na ně (jedná se o běžné animované GIFy):</p>

<ol>
<li><a href="https://i.iinfo.cz/images/136/lorenz-anim-2.gif">Pro <strong>r=1</strong></a> všechny systémy směřují k&nbsp;pevnému bodu [0, 0, 0]</li>
<li><a href="https://i.iinfo.cz/images/136/lorenz-anim-3.gif">Pro <strong>r=2</strong></a> nastává bifurkace a systémy směřují buď k&nbsp;bodu [0, 0, 0] nebo k&nbsp;C1 či C2</li>
<li><a href="https://i.iinfo.cz/images/136/lorenz-anim-4.gif">Pro <strong>r=5</strong></a> je bifurkace ještě více patrná</li>
<li><a href="https://i.iinfo.cz/images/136/lorenz-anim-5.gif">Pro <strong>r=14</strong></a> jsme překročili mezi stability a některé systémy se již neustálí</li>
<li><a href="https://i.iinfo.cz/images/136/lorenz-anim-6.gif">Pro <strong>r=28</strong></a> je nestabilita ještě více patrná &ndash; mnohé systémy se neustálí (až na některé, které začínají s&nbsp;<strong>x0=0</strong>)</li>
</ol>



<p><a name="19"></a></p>
<h2 id="k19">19. Repositář s&nbsp;demonstračními příklady</h2>

<p>Všechny skripty, které byly v&nbsp;předchozích kapitolách použity pro tvorbu
obrázků a animací, jsou uloženy v&nbsp;Git repositáři dostupném na adrese <a
href="https://github.com/tisnik/fractals/">https://github.com/tisnik/fractals/</a>.
Následují odkazy na jednotlivé příklady:</p>

<table>
<tr><th> #</th><th>Příklad</th><th>Stručný popis příkladu</th><th>Cesta ke zdrojovému kódu příkladu</th></tr>
<tr><td> 1</td><td>Lorenz_x_y_z.py</td><td>zobrazení vývoje hodnot x, y a z v&nbsp;trojici samostatných grafů</td><td><a href="https://github.com/tisnik/fractals/blob/master/attractors/3D/Lorenz_x_y_z.py">https://github.com/tisnik/fractals/blob/master/attractors/3D/Lorenz_x_y_z.py</a></td></tr>
<tr><td> 2</td><td>Lorenz.py</td><td>zobrazení fázového prostoru ve formě 3D grafu popř.&nbsp;průmětů do vybraných rovin</td><td><a href="https://github.com/tisnik/fractals/blob/master/attractors/3D/Lorenz.py">https://github.com/tisnik/fractals/blob/master/attractors/3D/Lorenz.py</a></td></tr>
<tr><td> 3</td><td>Lorenz_butterfly_effect.py</td><td>animace efektu motýlích křídel</td><td><a href="https://github.com/tisnik/fractals/blob/master/attractors/3D/Lorenz_butterfly_effect.py">https://github.com/tisnik/fractals/blob/master/attractors/3D/Lorenz_butterfly_effect.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 4</td><td>lorenz_change_params.py</td><td>vykreslení Lorenzova atraktoru s&nbsp;různými parametry s a r</td><td><a href="https://github.com/tisnik/fractals/blob/master/attractors/3D/lorenz_change_params.py">https://github.com/tisnik/fractals/blob/master/attractors/3D/lorenz_change_params.py</a></td></tr>
<tr><td> 5</td><td>lorenz_change_params_multiplot.py</td><td>vykreslení Lorenzova atraktoru s&nbsp;různými parametry s a r</td><td><a href="https://github.com/tisnik/fractals/blob/master/attractors/3D/lorenz_change_params_multiplot.py">https://github.com/tisnik/fractals/blob/master/attractors/3D/lorenz_change_params_multiplot.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td> 6</td><td>lorenz_change_params_anim.py</td><td>animace změny parametrů Lorenzova atraktoru</td><td><a href="https://github.com/tisnik/fractals/blob/master/attractors/3D/lorenz_change_params_anim.py">https://github.com/tisnik/fractals/blob/master/attractors/3D/lorenz_change_params_anim.py</a></td></tr>
<tr><td> 7</td><td>lorenz_change_params_anim_2.py</td><td>vylepšení animace změny atraktorů Lorenzova atraktoru</td><td><a href="https://github.com/tisnik/fractals/blob/master/attractors/3D/lorenz_change_params_anim_2.py">https://github.com/tisnik/fractals/blob/master/attractors/3D/lorenz_change_params_anim_2.py</a></td></tr>
<tr><td> 8</td><td>lorenz_2d_dynamic.py</td><td>Vliv počátečních podmínek na tvar Lorenzova systému, vykreslení do jediného grafu</td><td><a href="https://github.com/tisnik/fractals/blob/master/attractors/3D/lorenz_2d_dynamic.py">https://github.com/tisnik/fractals/blob/master/attractors/3D/lorenz_2d_dynamic.py</a></td></tr>
<tr><td> 9</td><td>lorenz_2d_dynamic_multiplot.py</td><td>Vliv počátečních podmínek na tvar Lorenzova systému, vykreslení do mřížky grafů</td><td><a href="https://github.com/tisnik/fractals/blob/master/attractors/3D/lorenz_2d_dynamic_multiplot.py">https://github.com/tisnik/fractals/blob/master/attractors/3D/lorenz_2d_dynamic_multiplot.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>10</td><td>Lorenz-mod-2.py</td><td>modifikovaný Lorenzův atraktor</td><td><a href="https://github.com/tisnik/fractals/blob/master/attractors/3D/Lorenz-mod-2.py">https://github.com/tisnik/fractals/blob/master/attractors/3D/Lorenz-mod-2.py</a></td></tr>
<tr><td>11</td><td>Pickover.py</td><td>Pickoverův atraktor</td><td><a href="https://github.com/tisnik/fractals/blob/master/attractors/3D/Pickover.py">https://github.com/tisnik/fractals/blob/master/attractors/3D/Pickover.py</a></td></tr>
<tr><td>12</td><td>Rossler.py</td><td>Rösslerův atraktor</td><td><a href="https://github.com/tisnik/fractals/blob/master/attractors/3D/Rossler.py">https://github.com/tisnik/fractals/blob/master/attractors/3D/Rossler.py</a></td></tr>
<tr><td>13</td><td>Wang-Sun.py</td><td>Wang-Sunův atraktor</td><td><a href="https://github.com/tisnik/fractals/blob/master/attractors/3D/Wang-Sun.py">https://github.com/tisnik/fractals/blob/master/attractors/3D/Wang-Sun.py</a></td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>14</td><td>lorenz_map.py</td><td>výpočet a zobrazení mapy Lorenzova atraktoru</td><td><a href="https://github.com/tisnik/fractals/blob/master/attractors/3D/lorenz_map.py">https://github.com/tisnik/fractals/blob/master/attractors/3D/lorenz_map.py</a></td></tr>
<tr><td>15</td><td>rossler_map.py</td><td>výpočet a zobrazení mapy Rösslerova atraktoru</td><td><a href="https://github.com/tisnik/fractals/blob/master/attractors/3D/rossler_map.py">https://github.com/tisnik/fractals/blob/master/attractors/3D/rossler_map.py</a></td></tr>
</table>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>The Lorenz Attractor by Dr. Bruce Stewart<br />
<a href="https://www.youtube.com/watch?v=YS_xtBMUrJg">https://www.youtube.com/watch?v=YS_xtBMUrJg</a>
</li>

<li>Welcome - Dynamical Systems | Intro Lecture<br />
<a href="https://www.youtube.com/watch?v=41P4vFP7RWo">https://www.youtube.com/watch?v=41P4vFP7RWo</a>
</li>

<li>The Lorenz Equations - Dynamical Systems | Lecture 27<br />
<a href="https://www.youtube.com/watch?v=0Rpy-xSsAo8">https://www.youtube.com/watch?v=0Rpy-xSsAo8</a>
</li>

<li>Phase space<br />
<a href="https://en.wikipedia.org/wiki/Phase_space">https://en.wikipedia.org/wiki/Phase_space</a>
</li>

<li>Fázový prostor<br />
<a href="https://cs.wikipedia.org/wiki/F%C3%A1zov%C3%BD_prostor">https://cs.wikipedia.org/wiki/F%C3%A1zov%C3%BD_prostor</a>
</li>

<li>Lorenzův atraktor<br />
<a href="https://www.root.cz/clanky/fraktaly-v-pocitacove-grafice-vi/#k02">https://www.root.cz/clanky/fraktaly-v-pocitacove-grafice-vi/#k02</a>
</li>

<li>Lorenzův atraktor<br />
<a href="https://www.root.cz/clanky/fraktaly-v-pocitacove-grafice-iii/#k03">https://www.root.cz/clanky/fraktaly-v-pocitacove-grafice-iii/#k03</a>
</li>

<li>Lorenz system<br />
<a href="https://en.wikipedia.org/wiki/Lorenz_system">https://en.wikipedia.org/wiki/Lorenz_system</a>
</li>

<li>The Lorenz system - An introduction to chaos<br />
<a href="https://www.math.toronto.edu/kzhang/teaching/courses/mat332-2022/_8-lorenz-system/">https://www.math.toronto.edu/kzhang/teaching/courses/mat332-2022/_8-lorenz-system/</a>
</li>

<li>Dynamical system<br />
<a href="https://en.wikipedia.org/wiki/Dynamical_system">https://en.wikipedia.org/wiki/Dynamical_system</a>
</li>

<li>What are Dynamical Systems?<br />
<a href="https://math.libretexts.org/Bookshelves/Scientific_Computing_Simulations_and_Modeling/Introduction_to_the_Modeling_and_Analysis_of_Complex_Systems_(Sayama)/03%3A_Basics_of_Dynamical_Systems/3.01%3A_What_are_Dynamical_Systems%3F">https://math.libretexts.org/Bookshelves/Scientific_Computing_Simulations_and_Modeling/Introduction_to_the_Modeling_and_Analysis_of_Complex_Systems_(Sayama)/03%3A_Basics_of_Dynamical_Systems/3.01%3A_What_are_Dynamical_Systems%3F</a>
</li>

<li>TEACHING MATHEMATICS WITH A HISTORICAL PERSPECTIVE: Lecture 11: Dynamical systems<br />
<a href="https://abel.math.harvard.edu/~knill/teaching/mathe320_2022/handouts/10-dynamics.pdf">https://abel.math.harvard.edu/~knill/teaching/mathe320_2022/handouts/10-dynamics.pdf</a>
</li>

<li>Emergence (Wikipedia CS)<br />
<a href="https://cs.wikipedia.org/wiki/Emergence">https://cs.wikipedia.org/wiki/Emergence</a>
</li>

<li>Emergence (Wikipedia EN)<br />
<a href="https://en.wikipedia.org/wiki/Emergence">https://en.wikipedia.org/wiki/Emergence</a>
</li>

<li>Particle Life: Vivid structures from rudimentary rules<br />
<a href="https://particle-life.com/">https://particle-life.com/</a>
</li>

<li>Self-organization<br />
<a href="https://en.wikipedia.org/wiki/Self-organization">https://en.wikipedia.org/wiki/Self-organization</a>
</li>

<li>Samoorganizace<br />
<a href="https://cs.wikipedia.org/wiki/Samoorganizace">https://cs.wikipedia.org/wiki/Samoorganizace</a>
</li>

<li>Spontaneous order<br />
<a href="https://en.wikipedia.org/wiki/Spontaneous_order">https://en.wikipedia.org/wiki/Spontaneous_order</a>
</li>

<li>NumPy Home Page<br />
<a href="http://www.numpy.org/">http://www.numpy.org/</a>
</li>

<li>NumPy v1.10 Manual<br />
<a href="http://docs.scipy.org/doc/numpy/index.html">http://docs.scipy.org/doc/numpy/index.html</a>
</li>

<li>NumPy (Wikipedia)<br />
<a href="https://en.wikipedia.org/wiki/NumPy">https://en.wikipedia.org/wiki/NumPy</a>
</li>

<li>Matplotlib Home Page<br />
<a href="http://matplotlib.org/">http://matplotlib.org/</a>
</li>

<li>matplotlib (Wikipedia)<br />
<a href="https://en.wikipedia.org/wiki/Matplotlib">https://en.wikipedia.org/wiki/Matplotlib</a>
</li>

<li>Rössler attractor<br />
<a href="https://en.wikipedia.org/wiki/R%C3%B6ssler_attractor">https://en.wikipedia.org/wiki/R%C3%B6ssler_attractor</a>
</li>

<li>Rossler attractor <br />
<a href="http://scholarpedia.org/article/Rossler_attractor">http://scholarpedia.org/article/Rossler_attractor</a>
</li>

<li>List of chaotic maps<br />
<a href="https://en.wikipedia.org/wiki/List_of_chaotic_maps">https://en.wikipedia.org/wiki/List_of_chaotic_maps</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2022</small></p>
</body>
</html>

