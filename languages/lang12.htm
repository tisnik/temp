<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Scratch - plnohodnotný programovací jazyk nebo jen dětské puzzle? (5. část: projekt Panther)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Scratch - plnohodnotný programovací jazyk nebo jen dětské puzzle? (5. část: projekt Panther)</h1>

<h3>Pavel Tišnovský</h3>

<p></p>

<h1>Úvodník</h1>

<p>V dnešní části seriálu o programovacích jazycích navržených pro výuku programování se budeme zabývat popisem projektu Panther. Jedná se o projekt, jenž je sice založený na Scratchi, ovšem hned v několika oblastech jeho možnosti rozšiřuje. Týká se to například možnosti práce se soubory, práce s barvami atd.</p>



<h2>Obsah</h2>

<p><a href="#k01">1. Projekt Panther aneb další rozšíření projektu Scratch</a></p>
<p><a href="#k02">2. Práce se soubory a daty dostupnými přes URL</a></p>
<p><a href="#k03">3. Barvy jako nový datový typ</a></p>
<p><a href="#k04">4. První demonstrační příklad: základy práce s&nbsp;barvami v&nbsp;prostoru RGB</a></p>
<p><a href="#k05">5. Druhý demonstrační příklad: použití barvového prostoru HSB</a></p>
<p><a href="#k06">6. Nové operátory přidané do projektu Panther</a></p>
<p><a href="#k07">7. Bloky pro práci s&nbsp;datem a časem</a></p>
<p><a href="#k08">8. CYOB aneb Code Your Own Block</a></p>
<p><a href="#k09">9. Odkazy na Internetu</a></p>



<p><a name="k01"></a></p>
<h2 id="k01">1. Projekt Panther aneb další rozšíření projektu Scratch</h2>

<p>V&nbsp;předchozích dvou částech seriálu o programovacích jazycích navržených
pro výuku programování jsme si popsali základní vlastnosti projektu
<i>BYOB</i>, neboli plným názvem <i>Build Your Own Block</i>. Cílem tohoto
projektu bylo rozšíření možností původního vývojového prostředí <i>Scratch</i>
o nové vlastnosti. Především se jednalo o možnost tvorby vlastních příkazových
bloků, díky nimž mohl být celý řešený problém rozdělen na jednodušší a snadněji
řešitelné podproblémy. Díky možnosti tvorby nových příkazových bloků bylo navíc
umožněno realizovat rekurzivní algoritmy, a to jak algoritmy s&nbsp;přímou
rekurzí (kdy se v&nbsp;těle bloku <i>X</i> volal opět blok <i>X</i>), tak i
algoritmy s&nbsp;rekurzí nepřímou (v&nbsp;těle bloku <i>X</i> se volá blok
<i>Y</i>, v&nbsp;jehož těle se opět volá blok <i>X</i>).</p>

<a href="http://i.iinfo.cz/images/104/lang12-1.png"><img src="http://i.iinfo.cz/images/104/lang12-1-prev.png" width="369" height="270" alt="&#160;" /></a>
<p><i>Obrázek 1: Grafické uživatelské rozhraní projektu Panther je založeno na
původním Scratchi, od nějž se liší jen v&nbsp;několika detailech (a samozřejmě
přítomností většího množství příkazových bloků i skupin bloků).</i></p>

<p>Kromě toho se součástí projektu <i>BYOB</i> stal i prozatím méně známý
projekt <i>Elements</i> nabízející &bdquo;vizuální&ldquo; tvorbu programů přímo
v&nbsp;programovacím jazyce <i>Smalltalk</i>. Ovšem projekt <i>BYOB</i> není
jediným v&nbsp;současnosti existujícím rozšířením <i>Scratche</i>. Nezávisle na
aplikaci <i>BYOB</i> totiž vznikl projekt se jménem <i>Panther</i>, který
taktéž nabízí oproti <i>Scratchi</i> různé rozšiřující funkce. Jedná se
především o nové příkazové bloky sloužící pro práci se soubory, dále pak o
bloky pro práci s&nbsp;barvami. V&nbsp;původním <i>Scratchi</i> totiž barva
nebyla plnohodnotným datovým typem).</p>

<a href="http://i.iinfo.cz/images/104/lang12-2.png"><img src="http://i.iinfo.cz/images/104/lang12-2-prev.png" width="370" height="263" alt="&#160;" /></a>
<p><i>Obrázek 2: Formulář s&nbsp;nicky všech autorů projektu Panther.</i></p>

<p>V&nbsp;projektu <i>Panther</i> je možné tvořit nové příkazové bloky, ale
poněkud odlišným způsobem, než tomu je v&nbsp;aplikaci <i>BYOB</i>:
v&nbsp;Pantheru se pro tvorbu nových bloků musí využívat jazyk
<i>Smalltalk</i>, tudíž lze využít všechny již existující třídy a objekty. Na
druhou stranu je však tvorba nových bloků (alespoň v&nbsp;současné verzi)
komplikovanější, neboť nelze využít vizuálního návrháře, tak jako je tomu
v&nbsp;projektu <i>BYOB</i>. Ve skutečnosti však možná někdy v&nbsp;budoucnu
dojde ke spojení vlastností obou projektů, které se oba nachází v&nbsp;poměrně
rané fázi vývoje (samotný <i>Scratch</i> vznikl před dvěma lety, <i>BYOB</i> a
<i>Panther</i> zhruba před rokem).</p>

<img src="http://i.iinfo.cz/images/104/lang12-3.png" width="261" height="198" alt="&#160;" />
<p><i>Obrázek 3: Zkopírováním souboru <strong>locale/cs.po</strong> ze Scratche
do adresáře <strong>locale</strong> projektu Panther lze dosáhnout alespoň
částečného počeštění jeho uživatelského prostředí.</i></p>



<p><a name="k02"></a></p>
<h2 id="k02">2. Práce se soubory a daty dostupnými přes URL</h2>

<p>Již při popisu projektu <i>Scratch</i> v&nbsp;předchozích částech tohoto
seriálu jsme si řekli, že tento projekt byl navržen především z&nbsp;toho
důvodu, aby co nejnázornějším a nejjednoznačnějším způsobem zprostředkoval
uživatelům základy programování (algoritmizace). Cílem tvůrců <i>Scratche</i>
bylo vytvoření takového uživatelského rozhraní, které bude co nejjednodušší a
nebude uživatele mást zbytečně velkým množstvím funkcí, které navíc za
některých okolností mohou skončit s&nbsp;chybou. I z&nbsp;tohoto důvodu
nenajdeme v&nbsp;původním <i>Scratchi</i> některé funkce, které by se mohly
hodit v&nbsp;praktických programech, ale které nejsou nezbytně nutné pro výuku
programování.</p>

<img src="http://i.iinfo.cz/images/104/lang12-4.png" width="198" height="398" alt="&#160;" />
<p><i>Obrázek 4: Nové příkazové bloky pro práci se soubory a daty dostupnými
přes URL.</i></p>

<p>V&nbsp;první řadě se jedná o funkce určené pro práci se soubory. Ty nebyly
v&nbsp;původním <i>Scratchi</i> implementovány kvůli možným problémům, které
mohou při práci se soubory nastat. Soubory, s&nbsp;nimiž se pracuje, totiž
nemusí existovat, nemusí být čitelné či zapisovatelné, soubor může být uzamknut
jinou aplikací, může dojít k&nbsp;chybě při zápisu atd. atd. V&nbsp;neposlední
řadě se při práci se soubory může některý důležitý soubor poškodit (i úmyslně,
například spuštěním cizího programu). Tvůrci projektu <i>Panther</i> si jsou
těchto skutečností samozřejmě vědomi. Z&nbsp;tohoto důvodu sice do svého
projektu přidali nové bloky pro práci se soubory, ale dali uživatelům možnost
operace se soubory zcela zakázat prostřednictvím dialogu zobrazeného při
spuštění programu, který se soubory chce pracovat. V&nbsp;hlavním menu pak lze
operace se soubory zcela zakázat pro všechny programy.</p>

<img src="http://i.iinfo.cz/images/104/lang12-5.png" width="261" height="145" alt="&#160;" />
<p><i>Obrázek 5: V&nbsp;hlavním menu projektu Panther je možné všechny
vstupně/výstupní operace buď zcela zakázat, nebo je vždy povolit.</i></p>

<p>Projekt <i>Panther</i> je &ndash; jakožto moderní aplikace vytvořená
v&nbsp;době všeobecného používání Internetu &ndash; vybaven i příkazovými bloky
sloužícími pro získání obsahu souboru dosažitelného přes URL. Většinou se jedná
o soubor umístěný na WWW serveru, k&nbsp;jehož obsahu se přistupuje pomocí
protokolu HTTP, ovšem mohou se použít i další protokoly. To však není vše,
protože kromě vcelku obyčejného přenosu dat přes HTTP (či jiný protokol) se
může běžící <i>Panther</i> stát klientem či serverem ve vlastní
&bdquo;pantherovské&ldquo; síti (<i>mesh</i>). Programy v&nbsp;<i>Pantheru</i>
si mohou v&nbsp;této síti posílat zprávy, popř.&nbsp;mohou na síti sdílet
projekty.</p>

<p><ins>Poznámka: pokud se snažíte projekt <i>Panther</i> rozjet
v&nbsp;serverovém režimu a spojení se nedaří navázat, zkontrolujte si nastavení
firewallu.</ins></p>

<img src="http://i.iinfo.cz/images/104/lang12-6.png" width="451" height="212" alt="&#160;" />
<p><i>Obrázek 6: Dialog zobrazený po spuštění programu v&nbsp;Pantheru poté, co
se tento program snaží přistoupit k&nbsp;souboru.</i></p>



<p><a name="k03"></a></p>
<h2 id="k03">3. Barvy jako nový datový typ</h2>

<p>V&nbsp;rámci projektu <i>Panther</i> došlo i k&nbsp;rozšíření původního
typového systému <i>Scratche</i>. Zatímco ve <i>Scratchi</i> bylo možné
pracovat pouze s&nbsp;číselnými (reálnými) proměnnými, řetězci a jednoduchými
seznamy, lze v&nbsp;<i>Pantheru</i> podobným způsobem pracovat i
s&nbsp;barvami. Tato možnost sice existovala již ve <i>Scratchi</i>, ale na
mnohem jednodušší úrovni, protože v&nbsp;něm nebyla barva (z&nbsp;důvodů
zmíněných v&nbsp;úvodních kapitolách) chápána jako plnohodnotný datový typ, což
však komplikovalo či dokonce znemožňovalo tvorbu některých typů projektů.</p>

<img src="http://i.iinfo.cz/images/104/lang12-7.png" width="167" height="492" alt="&#160;" />
<p><i>Obrázek 7: Nové příkazové bloky používané při práci s&nbsp;datovým typem
&bdquo;barva&ldquo;.</i></p>

<p>Připomeňme si, že v&nbsp;původním projektu <i>Scratch</i> existovalo pouze
několik (konkrétně sedm) příkazových bloků umožňujících práci
s&nbsp;barvami:</p>

<ol>
<li>Nastav barvu pera na [barva]</li>
<li>Nastav barvu pera na [index barvy]</li>
<li>Změň barvu pera o [offset]</li>
<li>Nastav odstín pera na [index] </li>
<li>Změň odstín pera o [offset]</li>
<li>Dotýká se barvy [barva]?</li>
<li>Barva [barva] je na barvě [barva]?</li>
</ol>

<img src="http://i.iinfo.cz/images/104/lang12-8.png" width="168" height="51" alt="&#160;" />
<p><i>Obrázek 8: Smícháním žluté a červené barvy vznikne barva oranžová. Tuto
základní operaci s&nbsp;barvami lze provést pomocí nového příkazového
bloku.</i></p>

<p>Naproti tomu se v&nbsp;projektu <i>Panther</i> stala barva plnohodnotným
datovým typem, což v&nbsp;prvé řadě znamená, že je možné vytvořit novou barvu,
tj.&nbsp;relaci mezi jménem barvy a konkrétní barvou. Došlo dokonce
k&nbsp;vytvoření samostatné kategorie bloků pro práci s&nbsp;barvami (pozadí
těchto bloků je příznačně černé). Základ této kategorie tvoří bloky pro
vytvoření nové barvy po zadání trojice barvových složek <i>RGB</i> (<i>Red,
Green, Blue</i>). Podporován je taktéž barvový prostor <i>HSB</i> (<i>Hue,
Saturation, Brightness</i>), jenž je pro nové uživatele snáze pochopitelný, než
prostor RGB. Recipročně k&nbsp;blokům určeným pro tvorbu nové barvy
z&nbsp;trojice číselných hodnot RGB či HSB existuje i šest bloků, které pro
zadanou barvu vrací hodnotu zvolené barvové složky R, G, B, popř.&nbsp;odstín
(H), sytost barvy (S) a světlost (B). Další bloky mohou být využity pro
smíchání dvou barev, převod kódu barvy na řetězec atd. Pro některé aplikace je
důležitý i blok vracející barvu zvoleného pixelu na hrací ploše.</p>

<img src="http://i.iinfo.cz/images/104/lang12-9.png" width="145" height="271" alt="&#160;" />
<p><i>Obrázek 9: Podobně jako lze vytvořit novou proměnnou či seznam, je možné
vytvořit i novou barvu.</i></p>



<p><a name="k04"></a></p>
<h2 id="k04">4. První demonstrační příklad: základy práce s&nbsp;barvami v&nbsp;prostoru RGB</h2>

<p>Použití nového datového typu &bdquo;barva&ldquo; si můžeme ukázat na
jednoduchém demonstračním příkladu, který slouží pro vykreslení části barvové
palety v&nbsp;barvovém prostoru <i>RGB</i> (Red, Green, Blue). Samotný program
je poměrně jednoduchý &ndash; jeho ústřední částí je dvojice do sebe vložených
programových smyček, v&nbsp;nichž se postupně provádí přesun kreslicího pera
v&nbsp;oblasti o rozměrech 100&times;100 pixelů. Po přesunu pera se nastaví
jeho barva (v&nbsp;horizontálním směru dochází ke změně červené složky barvy,
ve směru vertikálním ke změně modré složky barvy) a pixel je následně vykreslen
pomocí dvojice příkazů <strong>Pen down/Pen up</strong>.</p>

<img src="http://i.iinfo.cz/images/104/lang12-10.png" width="402" height="322" alt="&#160;" />
<p><i>Obrázek 10: Program, který ve čtverci o rozměrech 100&times;100 pixelů
vykreslí část barvové palety RGB.</i></p>

<p>Důležitý je způsob nastavení odstínu, kterým se má pixel vykreslit, protože
v&nbsp;projektu <i>Panther</i> se při specifikaci barvy v&nbsp;barvovém
prostoru RGB každá barvová složka reprezentuje reálným číslem mezi nulou a
jedničkou (nepoužívá se tedy rozsah 0 až 255, který je příliš orientován na
technické parametry grafického subsystému počítačů).</p>

<img src="http://i.iinfo.cz/images/104/lang12-11.png" width="124" height="131" alt="&#160;" />
<p><i>Obrázek 11: Výsledek běhu programu, jehož kód je zobrazený na desátém
obrázku.</i></p>

<p>Tento program je samozřejmě možné různým způsobem upravovat. Nejdůležitější
je vycentrování vykresleného obrazce. Připomeňme si, že pracovní plocha
<i>Scratche</i> i <i>Pantheru</i> má rozměry 480&times;360 pixelů a její střed
leží ve středu souřadné soustavy [0, 0]. To znamená, že <i>x</i>-ová souřadnice
všech bodů na ploše leží v&nbsp;rozsahu -240 až 240 a <i>y</i>-ová souřadnice
leží v&nbsp;rozsahu -180 až 180. Vycentrování obrazce se tedy provede posunem
ve směru záporné osy x i y.</p>

<img src="http://i.iinfo.cz/images/694/lang09-15.png" width="478" height="360" alt="&#160;" />
<p><i>Obrázek 12: Souřadný systém používaný jak Scratchem, tak i
Pantherem.</i></p>

<p>Další možnou úpravou může být zvětšení stopy vykreslované perem a současně i
zvětšení vzdálenosti mezi jednotlivými stopami (to vede k&nbsp;rychlejšímu
vykreslení obrazce, protože se sami můžete přesvědčit, že kreslení pixel po
pixelu je v&nbsp;<i>Pantheru</i> velmi pomalé). Velikost stopy se zadává
jediným číselným parametrem (není tedy možné měnit tvar stopy) a při velikosti
různé od jedničky si můžeme všimnout, že stopa je kruhová, což nám však
v&nbsp;našem případě nemusí vadit, protože se stopy budou (a mohou) částečně
překrývat.</p>

<img src="http://i.iinfo.cz/images/104/lang12-12.png" width="401" height="339" alt="&#160;" />
<p><i>Obrázek 13: Demonstrační příklad upravený tak, aby využíval větší
velikost stopy a tím pádem i větší vzdálenost mezi jednotlivými stopami (taktéž
se změnila konstanta použitá při výpočtu barvy).</i></p>

<img src="http://i.iinfo.cz/images/104/lang12-13.png" width="225" height="223" alt="&#160;" />
<p><i>Obrázek 14: Výsledek běhu programu, jehož kód je zobrazený na třináctém
obrázku.</i></p>



<p><a name="k05"></a></p>
<h2 id="k05">5. Druhý demonstrační příklad: použití barvového prostoru HSB</h2>

<p>Jak jsme si již řekli <a href="#k03">ve třetí kapitole</a>, je možné
v&nbsp;projektu <i>Panther</i> namísto barvového prostoru <i>RGB</i> používat i
barvový prostor <i>HSB</i>. Tato zkratka byla získána z&nbsp;označení trojice
hodnot, jimiž je v&nbsp;tomto barvovém prostoru reprezentována každá barva.
Jedná se v&nbsp;prvé řadě o odstín (<i>H-Hue</i>) reprezentovaný hodnotou
ležící v&nbsp;rozsahu 0 až 360&deg;. Odstín je zadán ve stupních z&nbsp;toho
důvodu, že barvy jsou v&nbsp;tomto barvovém prostoru uspořádány do kruhu,
podobně jako v&nbsp;barvovém prostoru <i>HSV (Hue, Saturation, Value)</i>,
který je použit mj.&nbsp;i při výběru barvy pomocí standardního GTK dialogu.
Druhou složkou barvy je sytost (<i>S-Saturation</i>), což je hodnota ležící
v&nbsp;rozsahu od nuly do jedné. Pokud je sytost nastavena na nulu, bude se
jednat o šedý odstín ležící na škále od černé do bílé. Konečně třetí složkou je
světlost či jas (<i>B-Brightness</i>), což je taktéž hodnota ležící
v&nbsp;rozsahu od nuly do jedné.</p>

<img src="http://i.iinfo.cz/images/104/lang12-14.png" width="497" height="348" alt="&#160;" />
<p><i>Obrázek 15: Demonstrační příklad upravený takovým způsobem, aby se
namísto nastavení barvy v&nbsp;prostoru RGB použila barva definovaná
v&nbsp;barvovém prostoru HSB.</i></p>

<p>S&nbsp;touto znalostí již můžeme přikročit k&nbsp;jednoduché úpravě programu
pro použití barvového prostoru <i>HSB</i> namísto prostoru <i>RGB</i>. První
úprava spočívá ve vzorci pro výpočet odstínu; tento vzorec musí být změněn tak,
aby vracel hodnoty od nuly do přibližně 360&deg;. Další (nepovinná) úprava
spočívá ve výpočtu sytosti, která je odvozena od součtu horizontální a
vertikální pozice pera na pracovní ploše (pokud by byla sytost nulová,
zobrazily by se jen stupně šedi).</p>

<img src="http://i.iinfo.cz/images/104/lang12-15.png" width="211" height="211" alt="&#160;" />
<p><i>Obrázek 16: Výsledek běhu programu, jehož kód je zobrazený na patnáctém
obrázku obrázku.</i></p>



<p><a name="k06"></a></p>
<h2 id="k06">6. Nové operátory přidané do projektu Panther</h2>

<p>V&nbsp;projektu <i>Panther</i> se kromě nové sekce bloků určených pro práci
se soubory a bloků pro práci s&nbsp;barvami objevily nové příkazové bloky
taktéž v&nbsp;&bdquo;zelené&ldquo; sekci operátorů. Jedná se především o
dvojici bloků s&nbsp;podmínkou. Tyto dva bloky, které se od sebe liší pouze
typem druhého a třetího operandu, nahrazují ternární podmínkový operátor
<strong>?:</strong>, jenž se používá například v&nbsp;programovacích jazycích
<i>C</i>, <i>C++</i> či <i>Java</i>. Tyto bloky akceptují trojici operandů,
přičemž první operand se musí vyhodnotit na pravdivostní hodnotu <i>true</i>
nebo <i>false</i>. V&nbsp;závislosti na vyhodnocené hodnotě se potom vyhodnotí
(či vrátí) operand druhý popř.&nbsp;operand třetí.</p>

<img src="http://i.iinfo.cz/images/104/lang12-16.png" width="185" height="85" alt="&#160;" />
<p><i>Obrázek 17: Nová dvojice &bdquo;podmínkových&ldquo; operátorů
v&nbsp;Pantheru.</i></p>

<p>V&nbsp;případě, že se první operand vyhodnotí na pravdu (<i>true</i>), je
vrácena hodnota druhého operandu, ovšem v&nbsp;případě, že se první operand
vyhodnotí naopak na nepravdu (<i>false</i>), je vrácena hodnota operandu
třetího.  Povšimněte si, že jeden z&nbsp;těchto bloků má zkosené rohy, což
znamená, že se tento blok může použít všude tam, kde je očekávána nějaká
pravdivostní hodnota, zatímco druhý blok má rohy zakulacené, takže ho lze
použít namísto číselné hodnoty.</p>

<img src="http://i.iinfo.cz/images/104/lang12-17.png" width="171" height="419" alt="&#160;" />
<p><i>Obrázek 18: Panel s&nbsp;nabídkou operátorů.</i></p>

<p>Tyto dva nové bloky mohou vést ke zjednodušení programů, především
v&nbsp;těch případech, kdy by se musely použít přiřazovací příkazy uvnitř
řídicího bloku typu <strong>if-then</strong>, popř.&nbsp;bloku
<strong>if-then-else</strong>. Ostatně si můžete sami vyzkoušet změnit kód
z&nbsp;devatenáctého obrázku tak, aby byl použit &bdquo;žlutý&ldquo;
rozhodovací příkaz s&nbsp;podmínkou.</p>

<img src="http://i.iinfo.cz/images/104/lang12-18.png" width="497" height="50" alt="&#160;" />
<p><i>Obrázek 19: Použití nových &bdquo;podmínkových&ldquo; operátorů společně
s&nbsp;bloky sloužícími pro práci s&nbsp;barvami.</i></p>



<p><a name="k07"></a></p>
<h2 id="k07">7. Bloky pro práci s&nbsp;datem a časem</h2>

<p>Z&nbsp;dalších nových bloků, které jsou uživatelům nově nabízeny
v&nbsp;projektu <i>Panther</i>, je zajímavý a pro některé aplikace i velmi
užitečný blok sloužící pro zjištění aktuálního data a času, který je umístěný
na panelu <i>Vnímání/Sensing</i>. Podobně jako v&nbsp;případě
&bdquo;univerzálního&ldquo; bloku sloužícího pro zavolání libovolné
(implementované) matematické funkce (viz též panel <i>Operátory</i>), je i u
bloku pro vrácení data či času možné s&nbsp;využitím rozbalovacího seznamu
určit, jaká hodnota se má při jeho zavolání vrátit. Vybrat lze následující typy
návratových hodnot:</p>

<ol>
<li>Čas vrácený ve formátu řetězce "hh:mm:ss am/pm"</li>
<li>Hodina vrácená jako číslo</li>
<li>Minuta vrácená jako číslo</li>
<li>Sekunda vrácená jako číslo</li>
<li>Datum vrácený ve formátu řetězce "DD MMMM YYYY"</li>
<li>Pořadové číslo dne v&nbsp;měsíci (1-31)</li>
<li>Pořadové číslo dne v&nbsp;roce (1-366)</li>
<li>Měsíc vrácený jako číslo (1-12)</li>
<li>Měsíc vrácený ve formě jména (anglicky, prozatím není lokalizováno)</li>
<li>Rok vrácený jako číslo</li>
<li>Den v&nbsp;týdnu vrácený jako číslo</li>
<li>Den v&nbsp;týdnu vrácený ve formě jména (anglicky, prozatím není lokalizováno)</li>
</ol>

<img src="http://i.iinfo.cz/images/104/lang12-19.png" width="175" height="71" alt="&#160;" />
<p><i>Obrázek 20: Zjištění aktuální hodiny.</i></p>

<p>V&nbsp;případě, že je nutné datum či čas zformátovat odlišným způsobem, je
nutné pro tento účel použít řetězcové operace, popř.&nbsp;seznamy obsahující
přeložená jména měsíců či dnů v&nbsp;týdnu. Mimochodem &ndash; při pohledu na
zdrojový kód tohoto bloku se můžete přesvědčit, že jména dnů v&nbsp;týdnu jsou
ve zdrojovém kódu &bdquo;zadrátována&ldquo;, takže pouhá změna lokalizačních
souborů v&nbsp;tomto případě nepomůže. Zadrátování se kupodivu týká převodu
jména dne na jeho pořadové číslo a nikoli převodu opačného.</p>

<img src="http://i.iinfo.cz/images/104/lang12-20.png" width="271" height="73" alt="&#160;" />
<p><i>Obrázek 21: Zjištění aktuálního měsíce.</i></p>



<p><a name="k08"></a></p>
<h2 id="k08">8. CYOB aneb Code Your Own Block</h2>

<p>Poslední vlastností projektu <i>Panther</i> o níž se musíme zmínit, je
podpora pro vytvoření nového bloku, popř.&nbsp;pro editaci již existujícího
bloku. Zatímco v&nbsp;projektu <i>BYOB</i> se nové bloky vytvářely úplně
stejným způsobem, jako vlastní programy, tj.&nbsp;s&nbsp;využitím přesunů a
skládání bloků, je v&nbsp;projektu <i>Panther</i> blok tvořen přímo
v&nbsp;programovacím jazyce <i>Smalltalk</i>. To má samozřejmě své přednosti i
zápory. Mezi přednosti patří možnost využít jakoukoli existující třídu,
popř.&nbsp;zavolat libovolnou metodu, což elegantně odstraňuje největší
nedostatek <i>Scratche</i> &ndash; jeho uzavření vůči okolnímu systému.
Připomeňme si, že <i>Scratch</i> a tím pádem i <i>Panther</i> jsou vytvořeny ve
<i>Squeaku</i>, což je jedna z&nbsp;implementací <i>Smalltalku</i> s&nbsp;velmi
rozsáhlou hierarchií tříd, které je všechny možné v&nbsp;<i>Pantheru</i>
použít. Nevýhodou tohoto přístupu je vyšší pracnost tvorby nových bloků, která
uživatele vlastně nutí naučit se hned dva programovací jazyky.</p>

<a href="http://i.iinfo.cz/images/104/lang12-21.png"><img src="http://i.iinfo.cz/images/104/lang12-21-prev.png" width="370" height="246" alt="&#160;" /></a>
<p><i>Obrázek 22: Kód metody (příkazového bloku) pro převod barvy na
řetězec.</i></p>

<p>Do budoucna tedy pravděpodobně uvidíme sloučení postupů použitých
v&nbsp;<i>BYOBu</i> (vizuální tvorba bloků) a <i>Pantheru</i>, možná dokonce i
sjednocení se systémem <i>Elements</i> (což by bylo pravděpodobně
nejrozumnější). Jak se vlastně blok vytváří a edituje? Pro vytvoření bloku
stačí použít stejný příkaz, jako v&nbsp;projektu <i>BYOB</i>, ovšem ve
formuláři se tělo bloku musí ručně zapsat. Výhodnější je ponechat tělo bloku
prázdné, přesunout blok do prostřední části GUI (skript) a přes kontextové menu
zvolit příkaz <i>Show Code</i>. Otevře se okno, které jsme již viděli při
popisu <i>Sqeaku</i> (<i>Workspace</i>). Do tohoto okna lze psát programový kód
a používat běžné sqeakovské příkazy typu <strong>do it</strong>, <strong>print
it</strong>, <strong>inspect it</strong> a samozřejmě taktéž
<strong>accept</strong>. Můžete si zde vyzkoušet příklady, které jsme si
ukazovali při popisu <i>Squeaku</i>, například jednoduché zavolání metody
<strong>factorial</strong> pro objekt typu &bdquo;číslo&ldquo; (konkrétně
Object&rarr;Magnitude&rarr;Number&rarr;Integer):</p>

<pre>
42 factorial <strong>(print it)</strong>
</pre>

<a href="http://i.iinfo.cz/images/104/lang12-22.png"><img src="http://i.iinfo.cz/images/104/lang12-22-prev.png" width="370" height="246" alt="&#160;" /></a>
<p><i>Obrázek 23: Kód metody (příkazového bloku) pro přístup k&nbsp;obsahu
souboru.</i></p>

<p>Podobným způsobem lze prozkoumat zdrojové kódy již existujících bloků
&ndash; blok stačí přesunout do prostřední části GUI (skripty) a
z&nbsp;kontextového menu zvolit příkaz <i>Edit block</i>. Po volbě tohoto
příkazu se zobrazí <i>System Browser</i>, s&nbsp;nímž jsme se již taktéž při
popisu <i>Squeaku</i> setkali. Opět je možné si prohlédnout zdrojový kód
zvolené metody, spustit tento kód, spustit ho se zobrazením návratové hodnoty
atd.</p>



<p><a name="k09"></a></p>
<h2 id="k09">9. Odkazy na Internetu</h2>

<ol>

<li>Panther - home page<br />
<a href="http://pantherprogramming.weebly.com/">http://pantherprogramming.weebly.com/</a>
</li>

<li>Panther - downloads<br />
<a href="http://pantherprogramming.weebly.com/download-panther.html">http://pantherprogramming.weebly.com/download-panther.html</a>
</li>

<li>Panther (Scratch Modification) - wiki<br />
<a href="http://wiki.scratch.mit.edu/wiki/Panther_(Scratch_Modification)">http://wiki.scratch.mit.edu/wiki/Panther_(Scratch_Modification)</a>
</li>

<li>Scratch Programming Wiki - Panther<br />
<a href="http://scratch.wikia.com/wiki/Panther">http://scratch.wikia.com/wiki/Panther</a>
</li>

<li>Scratch: oficiální stránka projektu<br />
<a href="http://scratch.mit.edu/">http://scratch.mit.edu/</a>
</li>

<li>Scratch: galerie projektů vytvořených ve Scratchi<br />
<a href="http://scratch.mit.edu/galleries/browse/newest">http://scratch.mit.edu/galleries/browse/newest</a>
</li>

<li>Scratch: nápověda<br />
<a href="file:///usr/share/scratch/Help/en/index.html">file:///usr/share/scratch/Help/en/index.html</a>
</li>

<li>Scratch: obrazovky nápovědy<br />
<a href="file:///usr/share/scratch/Help/en/allscreens.html">file:///usr/share/scratch/Help/en/allscreens.html</a>
</li>

<li>Scratch (Wikipedie CZ)<br />
<a href="http://cs.wikipedia.org/wiki/Scratch">http://cs.wikipedia.org/wiki/Scratch</a>
</li>

<li>Scratch (programming language)<br />
<a href="http://en.wikipedia.org/wiki/Scratch_(programming_language)">http://en.wikipedia.org/wiki/Scratch_(programming_language)</a>
</li>

<li>Mitchel Resnick (Wikipedia EN)<br />
<a href="http://en.wikipedia.org/wiki/Mitchel_Resnick">http://en.wikipedia.org/wiki/Mitchel_Resnick</a>
</li>

<li>Domácí stránka Mitchela Resnicka<br />
<a href="http://web.media.mit.edu/~mres/">http://web.media.mit.edu/~mres/</a>
</li>

<li>BASIC-256 - BASIC256 - An easy to use BASIC language and IDE<br />
<a href="http://www.basic256.org/">http://www.basic256.org/</a>
</li>

<li>PythonTurtle<br />
<a href="http://pythonturtle.org/">http://pythonturtle.org/</a>
</li>

<li>Turtle graphics for Tk<br />
<a href="http://docs.python.org/library/turtle.html">http://docs.python.org/library/turtle.html</a>
</li>

<li>Scratch Lowers Resistance to Programming<br />
<a href="http://www.wired.com/gadgetlab/2009/03/scratch-lowers/">http://www.wired.com/gadgetlab/2009/03/scratch-lowers/</a>
</li>

<li>Stopařův průvodce jedním převážně neškodným programovacím jazykem<br />
<a href="http://www.squeak.cz/">http://www.squeak.cz/</a>
</li>

<li>CamelCase<br />
<a href="http://en.wikipedia.org/wiki/Camel_case">http://en.wikipedia.org/wiki/Camel_case</a>
</li>

<li>Smalltalk tutorial chapter 5 &ndash; Variables<br />
<a href="http://www.tutorials4u.com/smalltalk/smalltalk-tutorial-05.htm">http://www.tutorials4u.com/smalltalk/smalltalk-tutorial-05.htm</a>
</li>

<li>History around Pascal Casing and Camel Casing<br />
<a href="http://blogs.msdn.com/b/brada/archive/2004/02/03/67024.aspx">http://blogs.msdn.com/b/brada/archive/2004/02/03/67024.aspx</a>
</li>

<li>Xerox Alto<br />
<a href="http://en.wikipedia.org/wiki/Xerox_Alto">http://en.wikipedia.org/wiki/Xerox_Alto</a>
</li>

<li>WIMP (computing)<br />
<a href="http://en.wikipedia.org/wiki/WIMP_(computing)">http://en.wikipedia.org/wiki/WIMP_(computing)</a>
</li>

<li>Graphical user interface<br />
<a href="http://en.wikipedia.org/wiki/GUI">http://en.wikipedia.org/wiki/GUI</a>
</li>

<li>Xerox Star<br />
<a href="http://en.wikipedia.org/wiki/Xerox_Star">http://en.wikipedia.org/wiki/Xerox_Star</a>
</li>

<li>The Xerox Star 8010 "Dandelion"<br />
<a href="http://www.digibarn.com/collections/systems/xerox-8010/index.html">http://www.digibarn.com/collections/systems/xerox-8010/index.html</a>
</li>

<li>Fibonacci number<br />
<a href="http://en.wikipedia.org/wiki/Fibonacci_number">http://en.wikipedia.org/wiki/Fibonacci_number</a>
</li>

<li>Squeak home page<br />
<a href="http://www.squeak.org/">http://www.squeak.org/</a>
</li>

<li>XO: The Children's Machine<br />
<a href="http://wiki.laptop.org/go/The_Children's_Machine">http://wiki.laptop.org/go/The_Children's_Machine</a>
</li>

<li>Squeak na Wikipedii EN<br />
<a href="http://en.wikipedia.org/wiki/Squeak">http://en.wikipedia.org/wiki/Squeak</a>
</li>

<li>Squeak na Wikipedii CZ<br />
<a href="http://cs.wikipedia.org/wiki/Squeak">http://cs.wikipedia.org/wiki/Squeak</a>
</li>

<li>Squeak by Example<br />
<a href="http://squeakbyexample.org/">http://squeakbyexample.org/</a>
</li>

<li>Squeak Land<br />
<a href="http://www.squeakland.org/">http://www.squeakland.org/</a>
</li>

<li>SqueakNotes<br />
<a href="http://squeak.zwiki.org/SqueakNotes">http://squeak.zwiki.org/SqueakNotes</a>
</li>

<li>Squeak FAQ<br />
<a href="http://wiki.squeak.org/squeak/471">http://wiki.squeak.org/squeak/471</a>
</li>

<li>Learning Squeak<br />
<a href="http://c2.com/cgi/wiki?LearningSqueak">http://c2.com/cgi/wiki?LearningSqueak</a>
</li>

<li>Lazarus (Software)<br />
<a href="http://en.wikipedia.org/wiki/Lazarus_%28software%29">http://en.wikipedia.org/wiki/Lazarus_%28software%29</a>
</li>

<li>FreePascal<br />
<a href="http://www.freepascal.org/">http://www.freepascal.org/</a>
</li>

<li>"Why I Love Python" slides<br />
<a href="http://www.mindviewinc.com/downloads/pub/eckel/LovePython.zip">http://www.mindviewinc.com/downloads/pub/eckel/LovePython.zip</a>
</li>

<li>"Why I love Python" (presentation)<br />
<a href="http://www.slideshare.net/didip/why-i-love-python">http://www.slideshare.net/didip/why-i-love-python</a>
</li>

<li>První jazyk: Python<br />
<a href="http://macek.sandbox.cz/texty/prvni-jazyk-python/">http://macek.sandbox.cz/texty/prvni-jazyk-python/</a>
</li>

<li>Programovací jazyk Python<br />
<a href="http://www.py.cz/FrontPage">http://www.py.cz/FrontPage</a>
</li>

<li>Python &ndash; Wikipedia CS<br />
<a href="http://cs.wikipedia.org/wiki/Python">http://cs.wikipedia.org/wiki/Python</a>
</li>

<li>IPython<br />
<a href="http://en.wikipedia.org/wiki/Ipython">http://en.wikipedia.org/wiki/Ipython</a>
</li>

<li>IPython: an interactive computing environment<br />
<a href="http://ipython.scipy.org/moin/">http://ipython.scipy.org/moin/</a>
</li>

<li>Category:Python<br />
<a href="http://rosettacode.org/wiki/Category:Python">http://rosettacode.org/wiki/Category:Python</a>
</li>

<li>Educational programming language<br />
<a href="http://en.wikipedia.org/wiki/Educational_programming_language">http://en.wikipedia.org/wiki/Educational_programming_language</a>
</li>

<li>Seriál Letní škola programovacího jazyka Logo<br />
<a href="http://www.root.cz/serialy/letni-skola-programovaciho-jazyka-logo/">http://www.root.cz/serialy/letni-skola-programovaciho-jazyka-logo/</a>
</li>

<li>Logo Tree Project:<br />
<a href="http://www.elica.net/download/papers/LogoTreeProject.pdf">http://www.elica.net/download/papers/LogoTreeProject.pdf</a></li>

<li>Language Poster (O'Reilly):<br />
<a href="http://www.oreilly.com/news/graphics/prog_lang_poster.pdf">http://www.oreilly.com/news/graphics/prog_lang_poster.pdf</a></li>

<li>Informace o Comenius Logu:<br />
<a href="http://www.comlogo.input.sk/index.html">http://www.comlogo.input.sk/index.html</a></li>

<li>Stránka nabízející stažení Comenius Loga:<br />
<a href="http://www.comlogo.input.sk/nastiahnutie.html">http://www.comlogo.input.sk/nastiahnutie.html</a></li>

<li>Seminární práce o Comenius Logu:<br />
<a href="http://nwit.pedf.cuni.cz/rotal9ap/logo/">http://nwit.pedf.cuni.cz/rotal9ap/logo/</a></li>

<li>Informace o LEGO/Logu:<br />
<a href="http://education.otago.ac.nz/nzlnet/Logo/legologo.html">http://education.otago.ac.nz/nzlnet/Logo/legologo.html</a></li>

<li>Informace o systému Elica:<br />
<a href="http://www.elica.net/site/index.html">http://www.elica.net/site/index.html</a></li>

<li>Informace o systému NetLogo:<br />
<a href="http://ccl.northwestern.edu/netlogo/">http://ccl.northwestern.edu/netlogo/</a></li>

<li>Stažení NetLoga:<br />
<a href="http://ccl.northwestern.edu/netlogo/download.shtml">http://ccl.northwestern.edu/netlogo/download.shtml</a></li>

<li>Uživatelský manuál NetLoga ve formátu PDF:<br />
<a href="http://ccl.northwestern.edu/netlogo/docs/NetLogo%20User%20Manual.pdf">http://ccl.northwestern.edu/netlogo/docs/NetLogo%20User%20Manual.pdf</a></li>

<li>NetLogo FAQ:<br />
<a href="http://ccl.northwestern.edu/netlogo/docs/faq.html">http://ccl.northwestern.edu/netlogo/docs/faq.html</a></li>

<li>Domácí stránka Daniela Azumy (autora implementace Turtle Tracks):<br />
<a href="http://alumnus.caltech.edu/~dazuma/home/">http://alumnus.caltech.edu/~dazuma/home/</a></li>

<li>Informace o <i>aUCBLogu</i>:<br />
<a href="http://www.physik.uni-augsburg.de/~micheler/">http://www.physik.uni-augsburg.de/~micheler/</a></li>

<li>Domácí stránka MSW Loga:<br />
<a href="http://www.softronix.com/logo.html">http://www.softronix.com/logo.html</a></li>

<li>Karel online<br />
<a href="http://karel.oldium.net/">http://karel.oldium.net/</a>
</li>

<li>EDU-SIG: Python in Education<br />
<a href="http://www.python.org/community/sigs/current/edu-sig/">http://www.python.org/community/sigs/current/edu-sig/</a>
</li>

<li>Guido van Robot<br />
<a href="http://en.wikipedia.org/wiki/Guido_van_Robot">http://en.wikipedia.org/wiki/Guido_van_Robot</a>
</li>

<li>The Guido van Robot Programming Language<br />
<a href="http://gvr.sourceforge.net/">http://gvr.sourceforge.net/</a>
</li>

<li>An Introduction to Programming with Karel J. Robot<br />
<a href="http://blog.thingoid.com/2003/10/karel-intro/">http://blog.thingoid.com/2003/10/karel-intro/</a>
</li>

<li>Teaching a young robot new tricks<br />
<a href="http://blog.thingoid.com/2003/11/karel-new-tricks/">http://blog.thingoid.com/2003/11/karel-new-tricks/</a>
</li>

<li>Karel and Company - More Robots<br />
<a href="http://blog.thingoid.com/2003/12/karel-and-company/">http://blog.thingoid.com/2003/12/karel-and-company/</a>
</li>

<li>Karel heads for the stars<br />
<a href="http://blog.thingoid.com/2004/03/karel-star/">http://blog.thingoid.com/2004/03/karel-star/</a>
</li>

<li>Karel programming language documentation<br />
<a href="http://mormegil.wz.cz/prog/karel/prog_doc.htm">http://mormegil.wz.cz/prog/karel/prog_doc.htm</a>
</li>

<li>Karel J. Robot<br />
<a href="http://www.mainlandregional.net/dklipp/Honors%20Computer%20Science%20Java.htm">http://www.mainlandregional.net/dklipp/Honors%20Computer%20Science%20Java.htm</a>
</li>

<li>Karel (programming language)<br />
<a href="http://en.wikipedia.org/wiki/Karel_(programming_language)">http://en.wikipedia.org/wiki/Karel_(programming_language)</a>
</li>

<li>Richard E. Pattis<br />
<a href="http://en.wikipedia.org/wiki/Richard_E._Pattis">http://en.wikipedia.org/wiki/Richard_E._Pattis</a>
</li>

<li>XKarel home page<br />
<a href="http://xkarel.sourceforge.net/eng/">http://xkarel.sourceforge.net/eng/</a>
</li>

<li>XKarel - screenshoty oken<br />
<a href="http://xkarel.sourceforge.net/eng/program.php#Okna">http://xkarel.sourceforge.net/eng/program.php#Okna</a>
</li>

<li>Greenfoot<br />
<a href="http://www.greenfoot.org/about/whatis.html">http://www.greenfoot.org/about/whatis.html</a>
</li>

<li>Computer programming -- Educational programming languages<br />
<a href="http://www.kidslike.info/computer_programming_educational_programming_languages">http://www.kidslike.info/computer_programming_educational_programming_languages</a>
</li>

<li>Making Great Programmers: Why BASIC is Still Relevant<br />
<a href="http://kidbasic.sourceforge.net/en/why.html">http://kidbasic.sourceforge.net/en/why.html</a>
</li>

<li>Gambas Wiki<br />
<a href="http://en.wikibooks.org/wiki/Gambas">http://en.wikibooks.org/wiki/Gambas</a>
</li>

<li>Free tool offers 'easy' coding<br />
<a href="http://news.bbc.co.uk/2/hi/technology/6647011.stm">http://news.bbc.co.uk/2/hi/technology/6647011.stm</a>
</li>

<li>Základy želví grafiky<br />
<a href="http://www.root.cz/clanky/zaklady-zelvi-grafiky/">http://www.root.cz/clanky/zaklady-zelvi-grafiky/</a>
</li>

<li>Bill Kendrick's Web Turtle<br />
<a href="http://www.sonic.net/~nbs/webturtle/">http://www.sonic.net/~nbs/webturtle/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2011</small></p>
</body>
</html>

