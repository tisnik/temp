<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Snap! - důstojný nástupce programovacího jazyka Scratch</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Snap! - důstojný nástupce programovacího jazyka Scratch</h1>

<h3>Pavel Tišnovský</h3>

<p></p>

<h1>Úvodník</h1>

<p>Přibližně před čtyřmi roky jsme se v seriálu nazvaném &bdquo;Jazyky pro výuku programování&ldquo; zabývali popisem různých programovacích jazyků a dalších nástrojů používaných pro výuku programování. Zmiňovali jsme se i o populárním projektu Scratch, který dnes má důstojného nástupce, jímž je programovací jazyk Snap!</p>



<h2>Obsah</h2>

<p><a href="#k01">1. Snap! - důstojný nástupce programovacího jazyka Scratch</a></p>
<p><a href="#k02">2. Od Squeaku k&nbsp;projektu Snap!</a></p>
<p><a href="#k03">3. Instalace výukového vývojového prostředí v&nbsp;době Webu 2.0?</a></p>
<p><a href="#k04">4. Vkládání komentářů k&nbsp;jednotlivým blokům</a></p>
<p><a href="#k05">5. Tvorba nových bloků</a></p>
<p><a href="#k06">6. Práce se seznamy</a></p>
<p><a href="#k07">7. Funkce jako plnohodnotný datový typ</a></p>
<p><a href="#k08">8. Další vlastnosti jazyka Snap!</a></p>
<p><a href="#k09">9. Odkazy na Internetu</a></p>



<p><a name="k01"></a></p>
<h2 id="k01">1. Snap! - důstojný nástupce programovacího jazyka Scratch</h2>

<p>V&nbsp;seriálu nazvaném &bdquo;<a
href="http://www.root.cz/serialy/jazyky-pro-vyuku-programovani/">Jazyky pro
výuku programování</a>&ldquo;, který na Rootu vycházel přibližně před čtyřmi
roky, jsme se seznámili s&nbsp;několika programovacími jazyky a dalšími
pomůckami, které je možné použít při výuce programování. Zabývali jsme se
taktéž projektem <i>Squeak</i> a programovacími jazyky, které byly ve
<i>Squeaku</i> vytvořeny. Především se jednalo o projekt nazvaný
<i>Scratch</i>, který se stal velmi populární, a to zejména z&nbsp;toho důvodu,
že dovoloval vytvářet i poměrně sofistikované programy bez nutnosti zápisu
strukturovaného textu, jehož syntaxe by byla hlídána buď interpretrem či
překladačem. Namísto toho se algoritmy vytvářely vizuálně, konkrétně skládáním
bloků představujících jednotlivé příkazy či řídicí struktury. Díky způsobu
implementace skládání bloků pod sebe, popř.&nbsp;do sebe (s&nbsp;využitím
&bdquo;zámků&ldquo;, podobně jako u puzzle) je zajištěno, že program bude po
syntaktické stránce vždy v&nbsp;pořádku, což je důležité, protože odpadá pro
děti nudná oprava překlepů, hledání chybějících středníků, hlídání párovosti
závorek i další činnosti spojené s&nbsp;prací s&nbsp;běžnými programovacími
jazyky. Uživatel se tedy musí starat o to podstatné &ndash; o sémantiku
navrhované aplikace.</p>

<a href="http://www.root.cz/obrazek/219468/"><img src="http://i.iinfo.cz/images/227/s1-prev.png" class="image-219468" alt="&#160;" height="270" width="344" /></a>
<p><i>Obrázek 1: Informace o autorech projektu Snap!</i></p>

<p>Pokračovatelem projektu <i>Scratch</i> je nástroj nazvaný <i>Snap!</i>,
který je možné v&nbsp;případě potřeby využít pro výuku základních konceptů
používaných při programování. Zjednodušeně řečeno je možné říci, že
<i>Snap!</i> vznikl syntézou <i>Stratche</i> a projektu <i>BYOB (Build Your Own
Block)</i> přeneseného do prostředí Webu (HTML5+CSS+JavaScript), čímž odpadá
nutnost instalace celého relativně velkého běhového prostředí <i>Scratche</i> a
navíc se díky tomu, že <i>Snap!</i> běží přímo ve webovém prohlížeči, může
tento projekt používat na širokém spektru různých &bdquo;inteligentních&ldquo;
elektronických zařízení, včetně tabletů a smartphonů (zde bude limitujícím
faktorem velikost displeje). Navíc díky této vlastnosti projektu <i>Snap!</i>
odpadají problémy s&nbsp;jeho nasazením do výuky (administrátoři se nemusí
starat o instalaci ani o udržování projektu). Prakticky všechny důležité
vlastnosti <i>Scratche</i> zůstaly zachovány a navíc došlo k&nbsp;některým
rozšířením, o nichž se zmíníme v&nbsp;navazujících kapitolách.</p>

<a href="http://www.root.cz/obrazek/219469/"><img src="http://i.iinfo.cz/images/621/s2-prev.png" class="image-219469" alt="&#160;" height="209" width="370" /></a>
<p><i>Obrázek 2: Uživatelské rozhraní projektu Squeak, kde byla myšlenka
skládání algoritmu z&nbsp;jednotlivých bloků realizována.</i></p>

<p>Základní funkce <i>Snapu!</i> jsou prakticky stejné, jako je tomu ve
<i>Squeaku</i>, takže zvídavým čtenářům doporučuji nejdříve prostudovat již
zmíněné starší články o tomto jazyce:</p>

<ol>

<li><a href="http://www.root.cz/clanky/scratch-plnohodnotny-programovaci-jazyk-nebo-jen-detske-puzzle/">Scratch: plnohodnotný programovací jazyk nebo jen dětské puzzle?</a></li>

<li><a href="http://www.root.cz/clanky/scratch-plnohodnotny-programovaci-jazyk-nebo-jen-detske-puzzle-2-cast/">Scratch: plnohodnotný programovací jazyk nebo jen dětské puzzle? (2. část)</a></li>

<li><a href="http://www.root.cz/clanky/scratch-plnohodnotny-programovaci-jazyk-nebo-jen-detske-puzzle-3-cast-scratch-a-byob/">Scratch - plnohodnotný programovací jazyk nebo jen dětské puzzle? (3. část: Scratch a BYOB)</a></li>

</ol>

<a href="http://www.root.cz/obrazek/219470/"><img src="http://i.iinfo.cz/images/564/s3-prev.png" class="image-219470" alt="&#160;" height="270" width="344" /></a>
<p><i>Obrázek 3: Program vytvořený vizuálně v&nbsp;projektu Snap!</i></p>



<p><a name="k02"></a></p>
<h2 id="k02">2. Od Squeaku k&nbsp;projektu Snap!</h2>

<p>Před popisem vlastností programovacího jazyka <i>Snap!</i> se zmiňme o
některých předchůdcích tohoto projektu. Na začátku vývoje stál <i>Squeak</i>
(<a href="http://www.squeak.org/">http://www.squeak.org/</a>), což je dialekt
plně objektového programovacího jazyka <i>Smalltalk-80</i>, jenž je doplněný o
komplexní a v&nbsp;některých ohledech doposud nepřekonané vývojové prostředí
založené na grafickém uživatelském rozhraní <i>Morphic</i>. Vývojové prostředí
se ovládá kombinací klávesnice a myši, což není nic překvapivého, protože
moderní GUI vzniklo právě ve <i>Smalltalku</i>. Ve <i>Squeaku</i> je využito
všech tří tlačítek myši (prostřední tlačítko lze v&nbsp;případě potřeby
emulovat). V&nbsp;dokumentaci a nápovědě se jednotlivá tlačítka nepopisují
podle toho, kde jsou na myši umístěna (tj.&nbsp;slovy pravé, levé, prostřední),
ale barvami &ndash; je to ostatně logické, když si uvědomíme, že například na
počítači nakonfigurovaném pro leváky, je funkce pravého a levého tlačítka
prohozena.</p>

<a href="http://i.iinfo.cz/images/652/lang04-9.png"><img src="http://i.iinfo.cz/images/652/lang04-9-prev.png" width="360" height="270" alt=" " /></a>
<p><i>Obrázek 4: Squeak: zkoumání objektu v&nbsp;okně Explorer.</i></p>

<p>Ve <i>Squeaku</i> byl <a
href="https://github.com/LLK/Scratch_1.4">naprogramován</a> projekt
<i>Scratch</i>, který představil vizuální tvorbu programů pomocí skládání
bloků, což vlastně do značné míry zabraňuje vzniku syntaktických chyb. Vizuální
tvorba programů pomocí skládání příkazových bloků ovšem tvoří pouze jednu část
přitažlivosti <i>Scratche</i> při výuce programování. Druhou částí je takzvaná
pracovní plocha s&nbsp;volitelným pozadím, po níž se mohou v&nbsp;závislosti na
volaných příkazech pohybovat takzvané <i>sprity</i>, které navíc mohou při svém
pohybu za sebou kreslit křivku (tj.&nbsp;stopu pohybu). Pod pojmem
<i>sprite</i> je ve <i>Scratchi</i> myšlen rastrový obrázek, jenž může
představovat například postavu či jiný pohyblivý nebo i statický předmět ve
hře, zatímco pozadí umístěné na pracovní plochu (taktéž se jedná o rastrový
obrázek) je většinou neměnné a může představovat pozadí hry, místnost, ve které
se odehrává nějaký dialog atd. <i>Scratch</i> díky možnosti prakticky
neomezeného pohybu <i>spritů</i> po pracovní ploše s&nbsp;volitelným kreslením
cesty (stopy pohybu), kterou <i>sprity</i> vykonaly, umně integruje jak
možnosti programovacích jazyků typu <i>Karel</i> či <i>Baltazar</i>
(<i>sprity</i> umístěné a pohybující se po pomyslné šachovnici) a taktéž
programovacího jazyka <i>Logo</i> s&nbsp;neodmyslitelnou želvou, která se může
pohybovat libovolným směrem po ploše.</p>

<a href="http://i.iinfo.cz/images/351/lang08-3.png"><img src="http://i.iinfo.cz/images/351/lang08-3-prev.png" width="349" height="270" alt="&#160;" /></a>
<p><i>Obrázek 5: Uživatelské prostředí projektu Scratch.</i></p>

<p>Jeden z&nbsp;největších nedostatků projektu <i>Scratch</i> vyřešil
navazující projekt nazvaný <i>Build Your Own Block</i> neboli <i>BYOB</i>. Ten
mj.&nbsp;uživatelům nabídl možnost vytváření vlastních příkazových bloků, což
umožňuje dekompozici programů na menší, jednodušší a snadněji zvládnutelné
části a samozřejmě též implementaci rekurzivních algoritmů. Ovšem ve
skutečnosti projekt <i>BYOB</i> svým uživatelům nabízí i množství dalších
funkcí, například tvorbu anonymních bloků, podporu pro přístup k&nbsp;atributům
objektů, dotaz na typ libovolného objektu v&nbsp;čase běhu programu, vylepšenou
práci se seznamy, funkce vyššího řádu atd. <i>Snap!</i> je založen právě na
projektu <i>BYOB</i>.</p>

<img src="http://i.iinfo.cz/images/492/lang10-15.png" width="214" height="335" alt="&#160;" />
<p><i>Obrázek 6: BYOB: uživatelsky definovaný blok s&nbsp;implementací
vykreslení křivky Helge von Kocha. V&nbsp;parametru size se předává vodorovná
délka obrazce, v&nbsp;parametru limit pak limitní (nejmenší) délka jednotlivých
segmentů křivky.</i></p>

<p>Původně nezávisle na výše zmíněné aplikaci <i>BYOB</i> vznikl
&bdquo;konkurenční&ldquo; projekt se jménem <i>Panther</i>, který taktéž nabízí
oproti <i>Scratchi</i> různé rozšiřující funkce. Jedná se především o nové
příkazové bloky sloužící pro práci se soubory, dále pak o bloky pro práci
s&nbsp;barvami. V&nbsp;původním <i>Scratchi</i> totiž barva nebyla
plnohodnotným datovým typem).</p>

<a href="http://i.iinfo.cz/images/104/lang12-1.png"><img src="http://i.iinfo.cz/images/104/lang12-1-prev.png" width="369" height="270" alt="&#160;" /></a>
<p><i>Obrázek 7: Grafické uživatelské rozhraní projektu Panther je založeno na
původním Scratchi, od nějž se liší jen v&nbsp;několika detailech (a samozřejmě
přítomností většího množství příkazových bloků i skupin bloků).</i></p>

<p>V&nbsp;projektu <i>Panther</i> je možné tvořit nové příkazové bloky, ale
poněkud odlišným způsobem, než tomu je v&nbsp;aplikaci <i>BYOB</i>:
v&nbsp;Pantheru se pro tvorbu nových bloků musí využívat jazyk
<i>Smalltalk</i>, tudíž lze využít všechny již existující třídy a objekty. Na
druhou stranu je však tvorba nových bloků (alespoň v&nbsp;současné verzi)
komplikovanější, neboť nelze využít vizuálního návrháře, tak jako je tomu
v&nbsp;projektu <i>BYOB</i>. Ostatně se podívejme na screenshot:</p>

<a href="http://i.iinfo.cz/images/104/lang12-22.png"><img src="http://i.iinfo.cz/images/104/lang12-22-prev.png" width="370" height="246" alt="&#160;" /></a>
<p><i>Obrázek 8: Panther: kód metody (příkazového bloku) pro přístup k&nbsp;obsahu
souboru.</i></p>



<p><a name="k03"></a></p>
<h2 id="k03">3. Instalace výukového vývojového prostředí v&nbsp;době Webu 2.0?</h2>

<p>Jak <i>Scratch</i>, tak i výše zmíněné projekty <i>BYOB</i> a
<i>Panther</i>, jsou naprogramovány ve Smalltalku, což vývojářům ulehčilo
tvorbu grafického uživatelského rozhraní, protože bylo možné využít
<i>Morphic</i> se všemi jeho výhodami (testování na &bdquo;živém&ldquo; systému
atd. atd.). Současně to však znamenalo, že bylo nutné
<i>Scratch/BYOB/Pather</i> na každý počítač instalovat, protože součástí těchto
projektů byl i virtuální stroj Squeaku (a vlastní projekt pak není ničím jiným
než obrazem stavu běžícího virtuálního stroje získaného na počítači vývojáře).
Již ve <i>Scratchi</i> se objevila snaha tuto situaci řešit, a to
s&nbsp;využitím Flashe (takže to problémy spíše přineslo a nikoli vyřešilo :-).
Projekt <i>Snap!</i>, stejně jako <i>Scratch 2.0</i>, tuto nevýhodu zcela
odstranil, protože pro svůj běh potřebuje pouze moderní webový prohlížeč
s&nbsp;povoleným JavaScriptem. Celé uživatelské rozhraní běží v&nbsp;okně
prohlížeče, a to včetně editoru spritů, editoru jednotlivých uživatelských
bloků atd.</p>

<a href="http://www.root.cz/obrazek/219471/"><img src="http://i.iinfo.cz/images/674/s9-prev.png" class="image-219471" alt="&#160;" height="270" width="344" /></a>
<p><i>Obrázek 9: Snap! spuštěný v&nbsp;prohlížeči Midori. I v&nbsp;tomto
prohlížeči je Snap! plnohodnotně použitelný.</i></p>



<p><a name="k04"></a></p>
<h2 id="k04">4. Vkládání komentářů k&nbsp;jednotlivým blokům</h2>

<p>Nedílnou součástí běžných zdrojových kódů jsou samozřejmě komentáře. Podobná
vlastnost se dá očekávat i u programovacích jazyků založených na vizuálním
programování, proto je zajímavé, že možnost tvorby komentářů byla přidána do
<i>Scratche 1.2 Beta</i> jen proto, aby byla v&nbsp;plné verzi opět odstraněna,
protože tato nová funkce prý uživatele mátla. Plnohodnotnou součástí
<i>Scratche</i> se komentáře staly až ve verzi 1.4. Podobně jako
v&nbsp;moderních verzích <i>Scratche</i>, i ve <i>Snapu!</i> je možné
k&nbsp;jednotlivým blokům přidávat komentáře, a to přes kontextové menu
zobrazené po stisku pravého tlačítka myši (už použití kontextového menu
napovídá, že se jedná spíše o pokročilejší vlastnost). Jedná se o velmi
důležitou funkci <i>Snapu!</i>, protože komentáře mohou studentům pomoci při
práci s&nbsp;demonstračními příklady; mohou například vysvětlovat význam
jednotlivých proměnných, pojmenovaných bloků apod.</p>

<a href="http://www.root.cz/obrazek/219472/"><img src="http://i.iinfo.cz/images/212/s10-prev.png" class="image-219472" alt="&#160;" height="270" width="344" /></a>
<p><i>Obrázek 10: Komentáře je možné vkládat ke každému bloku, z&nbsp;něhož se
program skládá.</i></p>



<p><a name="k05"></a></p>
<h2 id="k05">5. Tvorba nových bloků</h2>

<p>Jednou z&nbsp;velmi důležitých vlastností projektu <i>Snap!</i>, bez níž by
prakticky nebylo možné vytvářet rozsáhlejší aplikace, je možnost tvorby nových
uživatelských bloků, které je možné pojmenovat a taktéž jim při volání předávat
hodnoty. Jednou vytvořený blok se stává součástí programu a v&nbsp;případě
potřeby ho je možné sdílet s&nbsp;dalšími projekty a taktéž s&nbsp;dalšími
uživateli. Tvorba nového bloku je velmi jednoduchá a především intuitivní.
Uživatel si může celý algoritmus nejprve interaktivně odzkoušet na pracovní
ploše (screenshot číslo 11), následně zvolit příkaz pro vytvoření nového bloku,
blok pojmenovat (viz screenshot číslo 12) a následně algoritmus implementovaný
formou skládačky &bdquo;přenést&ldquo; do podokna představujícího nový
uživatelský blok (screenshot číslo 13). Ostatně podobným způsobem lze přenášet
části programu i mezi jednotlivými uživatelskými bloky.</p>

<a href="http://www.root.cz/obrazek/219473/"><img src="http://i.iinfo.cz/images/582/s11-prev.png" class="image-219473" alt="&#160;" height="270" width="344" /></a>
<p><i>Obrázek 11: Původní program vytvořený přímo na pracovní ploše.</i></p>

<a href="http://www.root.cz/obrazek/219474/"><img src="http://i.iinfo.cz/images/537/s12-prev.png" class="image-219474" alt="&#160;" height="270" width="344" /></a>
<p><i>Obrázek 12: Dialog pro vytvoření a pojmenování nového bloku.</i></p>

<a href="http://www.root.cz/obrazek/219475/"><img src="http://i.iinfo.cz/images/363/s13-prev.png" class="image-219475" alt="&#160;" height="270" width="344" /></a>
<p><i>Obrázek 13: Přesun původního programu do nového bloku.</i></p>

<a href="http://www.root.cz/obrazek/219476/"><img src="http://i.iinfo.cz/images/597/s14-prev.png" class="image-219476" alt="&#160;" height="270" width="344" /></a>
<p><i>Obrázek 14: Nový blok je možné přímo spustit.</i></p>



<p><a name="k06"></a></p>
<h2 id="k06">6. Práce se seznamy</h2>

<p>Již ve <i>Scratchi</i> se objevila možnost používat seznamy (<i>list</i>).
Jedná se o lineární seznamy s&nbsp;dynamicky měnitelným počtem prvků (což se od
seznamů obecně očekává). Jejich prvky však nemohou obsahovat další seznamy, což
například znamená, že při přidání seznamu do jiného seznamu se původní seznam
změní na jediný prvek s&nbsp;řetězcem, jehož obsah odpovídá textové
reprezentaci původního seznamu (toho je možné využít například tak, že každý
seznam bude využit pro uložení jedné věty sestavené ze slov, podobně jako je
tomu v&nbsp;<i>Logu</i>). Se seznamy bylo ve <i>Scratchi</i> možné provádět
běžné operace, mezi něž patří zejména přidání nového prvku na konec seznamu
(<i>append</i>), vložení prvku na určené místo (<i>insert</i>), přečtení prvku
z&nbsp;určité pozice v&nbsp;seznamu a taktéž zjištění délky seznamu. Kromě toho
je k&nbsp;dispozici i příkazový blok vracející pravdivostní hodnotu
<strong>true</strong> nebo <strong>false</strong> na základě toho, zda seznam
obsahuje prvek s&nbsp;daným obsahem. Podobně jako tomu bylo u skalárních
proměnných, i seznamy je možné zobrazit na pracovní ploše. V&nbsp;tomto případě
se zobrazí jak název seznamu, tak i obsah všech jeho prvků,
popř.&nbsp;posuvník, pokud je počet prvků příliš velký na to, aby se obsah
celého seznamu vešel do zvolené oblasti. Přímo na pracovní ploše je možné obsah
seznamu editovat, přidávat do něj nové prvky, mazat prvky nebo měnit jejich
obsah.</p>

<img src="http://i.iinfo.cz/images/694/lang09-18.png" width="477" height="352" alt="&#160;" />
<p><i>Obrázek 15: Způsob zobrazení seznamu na pracovní ploše ve Scratchi.</i></p>

<p>V&nbsp;projektu <i>Snap!</i> se objevují některé nové bloky určené pro práci
se seznamy. V&nbsp;původní anglické verzi se jedná o bloky <strong>((value) in
front of (list))</strong>, <strong>(all but first of (list))</strong> a
<strong>(item (1) of (list))</strong> (přeložené názvy jsou zobrazeny na
screenshotu číslo 16). Tyto nové bloky vlastně implementují klasické LISPovské
funkce <strong>cons</strong>, <strong>cdr</strong> a zobecněnou funkcí
<strong>car</strong> či <strong>nth</strong>, což vlastně znamená, že se
seznamy lze ve <i>Snapu</i> pracovat buď jako se skutečnými seznamy (nově
přidané funkce) či jako s&nbsp;dynamickými poli (původní funkce).</p>

<img src="http://i.iinfo.cz/images/279/s16.png" class="image-219477" alt="&#160;" height="312" width="199" />
<p><i>Obrázek 16: Původní i nové bloky určené pro práci se seznamy
v&nbsp;projektu Snap!</i></p>



<p><a name="k07"></a></p>
<h2 id="k07">7. Funkce jako plnohodnotný datový typ</h2>

<p>V&nbsp;projektu <i>Snap!</i> došlo k&nbsp;rozšíření řídicích struktur, takže
se zde objevují například vylepšené formy programových smyček atd. Ovšem
nejdůležitějším novým blokem je blok nazvaný <strong>report</strong>, který je
možné použít pro navrácení hodnoty z&nbsp;uživatelem definovaného bloku (to
odpovídá příkazu <strong>return</strong> známému například z&nbsp;Algolských
programovacích jazyků). Tím se vlastně z&nbsp;bloku stává funkce, které se
předávají parametry a která může na libovolném místě svého těla vrátit
libovolnou hodnotu. Nová funkce se vytváří jako běžný pojmenovaný uživatelský
blok (screenshot číslo 17), ovšem s&nbsp;tím rozdílem, že pokud se volání
takového bloku použije kdekoli na pracovní ploše, je funkce ihned vyhodnocena a
její návratová hodnota se zobrazí v&nbsp;bublině vedle volání funkce
(screenshot číslo 19).</p>

<img src="http://i.iinfo.cz/images/86/s17.png" class="image-219478" alt="&#160;" height="321" width="396" />
<p><i>Obrázek 17: Vytvoření nové funkce.</i></p>

<a href="http://www.root.cz/obrazek/219479/"><img src="http://i.iinfo.cz/images/196/s18-prev.png" class="image-219479" alt="&#160;" height="266" width="370" /></a>
<p><i>Obrázek 18: Nápověda k&nbsp;bloku &bdquo;report&ldquo;.</i></p>

<img src="http://i.iinfo.cz/images/607/s19.png" class="image-219480" alt="&#160;" height="61" width="107" />
<p><i>Obrázek 19: Vyhodnocení funkce.</i></p>



<p><a name="k08"></a></p>
<h2 id="k08">8. Další vlastnosti jazyka Snap!</h2>

<p>S&nbsp;některými dalšími vlastnosti jazyka <i>Snap!</i> se seznámíme formou
screenshotů:</p>

<a href="http://www.root.cz/obrazek/219481/"><img src="http://i.iinfo.cz/images/1/s20-prev.png" class="image-219481" alt="&#160;" height="270" width="344" /></a>
<p><i>Obrázek 20: V&nbsp;prostředí lze dynamicky měnit jazyk, což se
mj.&nbsp;projeví i v&nbsp;pojmenování bloků</i></p>

<img src="http://i.iinfo.cz/images/423/s21.png" class="image-219482" alt="&#160;" height="261" width="191" />
<p><i>Obrázek 21: Pokud se použijí vnořené smyčky, jsou jejich bloky barevně
odlišeny.</i></p>

<a href="http://www.root.cz/obrazek/219483/"><img src="http://i.iinfo.cz/images/333/s22-prev.png" class="image-219483" alt="&#160;" height="270" width="344" /></a>
<p><i>Obrázek 22: Editor spritů je součástí Snapu! stejně jako původního
Scratche.</i></p>

<a href="http://www.root.cz/obrazek/219484/"><img src="http://i.iinfo.cz/images/450/s23-prev.png" class="image-219484" alt="&#160;" height="270" width="344" /></a>
<p><i>Obrázek 23: Editor spritů je součástí Snapu! stejně jako původního
Scratche.</i></p>

<a href="http://www.root.cz/obrazek/219485/"><img src="http://i.iinfo.cz/images/396/s24-prev.png" class="image-219485" alt="&#160;" height="270" width="344" /></a>
<p><i>Obrázek 24: Nový sprite se stane součástí projektu.</i></p>

<img src="http://i.iinfo.cz/images/266/s25.png" class="image-219486" alt="&#160;" height="425" width="419" />
<p><i>Obrázek 25: Co naopak chybí: možnost měnit objekty, z&nbsp;nichž se
vlastní Snap! skládá (zde rozhraní BYOBu). Těžko říci, zda se dočkáme podobné
funkcionality i ve Snapu! (samozřejmě založené na JavaScriptu).</i></p>



<p><a name="k09"></a></p>
<h2 id="k09">9. Odkazy na Internetu</h2>

<ol>

<li>Snap!<br />
<a href="http://snap.berkeley.edu/">http://snap.berkeley.edu/</a>
</li>

<li>Prostředí Snap!<br />
<a href="http://snap.berkeley.edu/snapsource/snap.html">http://snap.berkeley.edu/snapsource/snap.html</a>
</li>

<li>Alternatives to Scratch<br />
<a href="http://wiki.scratch.mit.edu/wiki/Alternatives_to_Scratch">http://wiki.scratch.mit.edu/wiki/Alternatives_to_Scratch</a>
</li>

<li>Seriál Letní škola programovacího jazyka Logo<br />
<a href="http://www.root.cz/serialy/letni-skola-programovaciho-jazyka-logo/">http://www.root.cz/serialy/letni-skola-programovaciho-jazyka-logo/</a>
</li>

<li>Seriál Jazyky pro výuku programování<br />
<a href="http://www.root.cz/serialy/jazyky-pro-vyuku-programovani/">http://www.root.cz/serialy/jazyky-pro-vyuku-programovani/</a>
</li>

<li>Snap! (programming language, Wikipedia)<br />
<a href="https://en.wikipedia.org/wiki/Snap!_(programming_language)">https://en.wikipedia.org/wiki/Snap!_(programming_language)</a>
</li>

<li>Scratch: oficiální stránka projektu<br />
<a href="http://scratch.mit.edu/">http://scratch.mit.edu/</a>
</li>

<li>Scratch: galerie projektů vytvořených ve Scratchi<br />
<a href="http://scratch.mit.edu/galleries/browse/newest">http://scratch.mit.edu/galleries/browse/newest</a>
</li>

<li>Scratch: nápověda<br />
<a href="file:///usr/share/scratch/Help/en/index.html">file:///usr/share/scratch/Help/en/index.html</a>
</li>

<li>Scratch: obrazovky nápovědy<br />
<a href="file:///usr/share/scratch/Help/en/allscreens.html">file:///usr/share/scratch/Help/en/allscreens.html</a>
</li>

<li>Scratch (Wikipedie CZ)<br />
<a href="http://cs.wikipedia.org/wiki/Scratch">http://cs.wikipedia.org/wiki/Scratch</a>
</li>

<li>Scratch (programming language)<br />
<a href="http://en.wikipedia.org/wiki/Scratch_(programming_language)">http://en.wikipedia.org/wiki/Scratch_(programming_language)</a>
</li>

<li>Scratch Modification<br />
<a href="http://wiki.scratch.mit.edu/wiki/Scratch_Modification">http://wiki.scratch.mit.edu/wiki/Scratch_Modification</a>
</li>

<li>Scratch Lowers Resistance to Programming<br />
<a href="http://www.wired.com/gadgetlab/2009/03/scratch-lowers/">http://www.wired.com/gadgetlab/2009/03/scratch-lowers/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2015</small></p>
</body>
</html>

