<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<!-- 264e9349 -->
<title>Výuka programování &ndash; nástroje pro ilustraci činnosti mikroprocesoru (2)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Výuka programování &ndash; nástroje pro ilustraci činnosti mikroprocesoru (2)</h1>

<h3>Pavel Tišnovský</h3>

<p></p>

<h1>Úvodník</h1>

<p>Ve čtrnácté části seriálu o programovacích jazycích (a dalších prostředcích) určených pro výuku programování se opět budeme zabývat popisem nástrojů, které mohou pomoci vysvětlit princip činnosti mikroprocesoru. Minule jsme se zabývali především uměle vytvořenými typy CPU, dnes se však zaměříme spíše na reálné čipy.</p>



<h2>Obsah</h2>

<p><a href="#k01">1. Nástroje pro simulaci práce reálných mikroprocesorů</a></p>
<p><a href="#k02">2. 6502asm &ndash; pouhá retro aplikace nebo užitečná pomůcka?</a></p>
<p><a href="#k03">3. Periferní zařízení v&nbsp;simulovaném virtuálním počítači 6502asm</a></p>
<p><a href="#k04">4. Grafický subsystém počítače simulovaného systémem 6502asm</a></p>
<p><a href="#k05">5. Visual 6502 aneb simulace práce CPU na úrovni jednotlivých tranzistorů</a></p>
<p><a href="#k06">6. Mikrořadiče PIC a jejich simulátory</a></p>
<p><a href="#k07">7. Od simulátoru mikrořadiče k&nbsp;reálnému vývojovému kitu</a></p>
<p><a href="#k08">8. Vývojové kity pro mikrořadič Intel 8051 i pro jeho moderní klony</a></p>
<p><a href="#k09">9. Odkazy na Internetu</a></p>



<p><a name="k01"></a></p>
<h2 id="k01">1. Nástroje pro simulaci práce reálných mikroprocesorů</h2>

<p>V&nbsp;dnešní části seriálu o programovacích jazycích a dalších nástrojích
určených pro výuku programování se budeme zabývat převážně aplikacemi určenými
pro simulaci práce reálných mikroprocesorů (<i>CPU</i>) a mikrořadičů
(<i>MCU</i>). Použití simulátorů reálných CPU a MCU s&nbsp;sebou přináší jak
přednosti, tak i zápory. Nevýhody spočívají především v&nbsp;tom, že při návrhu
reálných mikroprocesorů jsou jejich výrobci velmi pragmatičtí (což je ostatně
logické, jinak by na trhu pravděpodobně neuspěli) a v&nbsp;mnoha případech jsou
navíc svázáni i snahou o zajištění zpětné kompatibility s&nbsp;některým starším
CPU či MCU (ať již vlastním či konkurenčním). Výsledkem pragmatismu a zpětné
kompatibility mohou být čipy s&nbsp;poměrně složitými a nepravidelnými
instrukčními sadami, které v&nbsp;mnoha ohledech nemusí vyhovovat potřebám
výuky &ndash; na rozdíl od minule popsaných instrukčních sad
&bdquo;virtuálních&ldquo; procesorů <i>LMC (Little Man Computer)</i> či
<i>CARDIAC</i> s&nbsp;pouhými deseti snadno pochopitelnými a zapamatovatelnými
instrukcemi (viz též <a
href="http://www.root.cz/clanky/vyuka-programovani-ndash-nastroje-pro-ilustraci-cinnosti-mikroprocesoru/">předchozí
část tohoto seriálu</a>).</p>

<img src="http://i.iinfo.cz/images/293/pc124-9.jpg" width="320" height="240" alt=" " />
<p><i>Obrázek 1: Amatérský mikropočítač postavený na základě osmibitového
mikrořadiče 8051. Funkce nabízené tímto mikropočítačem jsou v&nbsp;mnoha
ohledech podobné funkcím minule popsaného kitu PMI-80 (i když se jedná o
zařízení postavená na odlišných čipech a s&nbsp;využitím jiných
technologií).</i></p>

<p>Použití simulátorů reálných mikroprocesorů a mikrořadičů však s&nbsp;sebou
pochopitelně přináší i některé zjevné výhody. Především takových aplikací
existuje poměrně velké množství, takže možnosti výběru jsou větší, nehledě na
to, že instrukční sady populárních CPU a MCU jsou podrobně popsány jak
v&nbsp;technické dokumentaci, tak i v&nbsp;některých knížkách věnovaných
vývoji. Užitečnost se ještě zvýší tím, že odladěné programy je v&nbsp;naprosté
většině případů možné přenést na reálný vývojový kit s&nbsp;mikroprocesorem a
mikrořadičem, k&nbsp;němuž mohou být připojena různá čidla, klávesnice,
výstupní prvky (LED, textové či grafické LCD, osciloskop, televizor či
monitor), popř.&nbsp;též řadič sériového portu či USB sběrnice umožňující
snadnou komunikaci s&nbsp;osobním počítačem. To může vést k&nbsp;většímu zájmu
o programování, popř.&nbsp;o stavbu různých zařízení řízených mikrořadičem (o
zájmu alespoň určité části dětí o tento obor se lze poměrně snadno přesvědčit
v&nbsp;různých elektrotechnických kroužcích, navíc je dnes pořízení
jednoduššího kitu poměrně levná záležitost).</p>

<a href="http://i.iinfo.cz/images/293/pc124-12.png"><img src="http://i.iinfo.cz/images/293/pc124-12-prev.png" width="370" height="217" alt=" " /></a>
<p><i>Obrázek 2: Multiplatformní aplikace J51 (napsaná v&nbsp;programovacím
jazyku Java) dokáže emulovat různé varianty mikrořadičů MCS-51.</i></p>



<p><a name="k02"></a></p>
<h2 id="k02">2. 6502asm &ndash; pouhá retro aplikace nebo užitečná pomůcka?</h2>

<p><a
href="http://www.root.cz/clanky/vyuka-programovani-ndash-nastroje-pro-ilustraci-cinnosti-mikroprocesoru/">V&nbsp;předchozí
části tohoto seriálu</a> jsme si v&nbsp;sedmé kapitole popsali
&bdquo;retro&ldquo; mikropočítač. Jednalo se o zařízení <i>PMI-80</i> vybavené
dnes již dávno překonaným osmibitovým mikroprocesorem <i>Intel 8080</i>,
resp.&nbsp;jeho tuzemskou variantou <i>MHB 8080A</i>. U historických
mikroprocesorů však ještě na chvíli zůstaneme. Zatímco v&nbsp;Evropě bylo mnoho
domácích počítačů a dalších zařízení postaveno právě na bázi mikroprocesoru
<i>Intel 8080</i>, popř.&nbsp;na slavném čipu <i>Zilog Z80</i> (který je zpětně
kompatibilní s&nbsp;8080, což byl ostatně jeden z&nbsp;důvodů jeho úspěšnosti),
v&nbsp;USA se naproti tomu větší oblibě těšil osmibitový mikroprocesor <i>MOS
6502</i>, jenž byl použit například v&nbsp;domácích počítačích firem
<i>Apple</i>, <i>Atari</i> a <i>Commodore (CBM)</i>. Není tedy divu, že
existuje velké množství programátorů znajících instrukční sadu tohoto
mikroprocesoru. Navíc se z&nbsp;hlediska použité technologie jedná o poměrně
jednoduchý čip, jehož instrukční sada (a princip práce) se dodnes využívá na
některých školách pro výuku, protože se na něm dají jednoduše vysvětlit
principy práce CPU, různé adresovací režimy atd.</p>

<a href="http://i.iinfo.cz/images/611/pc6612.jpg"><img src="http://i.iinfo.cz/  images/611/pc6612-prev.jpg" width="357" height="270" alt="pc6612" /></a>
<p><i>Obrázek 3: Osmibitový mikroprocesor MOS 6502 byl používán jak
v&nbsp;mnoha mikropočítačích, tak i v&nbsp;dalších elektronických zařízeních.
Zde je zobrazena herní konzole Atari 2600 vybavená mikroprocesorem MOS 6507,
což je varianta původního čipu MOS 6502, ovšem s&nbsp;omezeným počtem pinů
adresové sběrnice.</i></p>

<p>Instrukční sadu mikroprocesoru <i>MOS 6502</i> si lze dokonce odzkoušet na
prakticky jakémkoli současném počítači či tabletu, a to bez nutnosti instalace
assembleru a/nebo simulátoru (popř.&nbsp;simulátoru některého osmibitového
domácího mikropočítače). Na stránce <a
href="http://6502asm.com/">http://6502asm.com/</a> se totiž nachází vydařený
simulátor virtuálního počítače vybaveného jednoduchým displejem, klávesnicí a
v&nbsp;neposlední řadě právě mikroprocesorem MOS 6502. Tento simulátor, jenž
byl naprogramovaný <i>Stianem Sorengem</i>, obsahuje editor (ve skutečnosti se
v&nbsp;současné verzi jedná o pouhé textové pole umístěné na HTML stránce), do
něhož je možné zapsat program v&nbsp;jazyku symbolických instrukcí a následně
tento program přeložit vestavěným assemblerem a poté i spustit. Zajímavé je, že
jak překlad, tak i spuštění se provádí přímo v&nbsp;prohlížeči s&nbsp;využitím
JavaScriptu (to však už dnes není nic překvapivého, protože v&nbsp;JavaScriptu
byl naprogramován dokonce i <a
href="http://bellard.org/jslinux/index.html">simulátor celého PC</a>.</p>

<a href="http://i.iinfo.cz/images/165/pc6613.png"><img src="http://i.iinfo.cz/  images/165/pc6613-prev.png" width="351" height="270" alt="pc6613" /></a>
<p><i>Obrázek 4: Schéma zapojení herní konzole Atari 2600 s&nbsp;osmibitovým
mikroprocesorem MOS 6507.</i></p>

<p>Užitečné odkazy:</p>

<ol>

<li>6502asm.com (emulátor 6502):<br />
<a href="http://6502asm.com/">http://6502asm.com/</a>
</li>

<li>www.6502.org:<br />
<a href="http://www.6502.org/">http://www.6502.org/</a>
</li>

<li>Wikipedia: 6502:<br />
<a href="http://en.wikipedia.org/wiki/6502">http://en.wikipedia.org/wiki/6502</a>
</li>

<li>Root.cz: Osmibitové mikroprocesory a mikrořadiče firmy Motorola<br />
<a href="http://www.root.cz/clanky/osmibitove-mikroprocesory-a-mikroradice-firmy-motorola-1">http://www.root.cz/clanky/osmibitove-mikroprocesory-a-mikroradice-firmy-motorola-1</a>/
</li>

</ol>

<a href="http://i.iinfo.cz/images/435/pc116-3.jpg"><img src="http://i.iinfo.cz/ images/435/pc116-3-prev.jpg" width="370" height="226" alt=" " /></a>
<p><i>Obrázek 5: Originální mikropočítač Apple II postavený na bázi
osmibitového mikroprocesoru MOS 6502.</i></p>



<p><a name="k03"></a></p>
<h2 id="k03">3. Periferní zařízení v&nbsp;simulovaném virtuálním počítači 6502asm</h2>

<p>Jak jsme si již řekli <a href="#k02">v&nbsp;předchozí kapitole</a>, je
v&nbsp;rámci projektu <i>6502asm</i> vytvořen celý (i když v&nbsp;několika
ohledech značně zjednodušený) mikropočítač, jehož ústřední částí je simulovaný
osmibitový mikroprocesor <i>MOS 6502</i>. K&nbsp;tomuto virtuálnímu
mikroprocesoru je připojena operační paměť (RAM) s&nbsp;kapacitou 65536 bajtů.
Některé oblasti paměti však mají speciální význam. Jedná se především o
takzvanou nultou stránku (<i>zero page</i>) ležící v&nbsp;oblasti
<strong>0x0000</strong> až <strong>0x00ff</strong>, protože pro přístup
k&nbsp;této oblasti paměti existují speciální adresní režimy využívající pouze
osmibitovou konstantu a/nebo jeden z&nbsp;indexových registrů
<strong>X</strong> či <strong>Y</strong> (z&nbsp;tohoto pohledu je
mikroprocesor <i>6502</i> jedním z&nbsp;mála skutečně osmibitových
mikroprocesorů, protože například jeho konkurent <i>Intel 8080</i> dokázal
spojit dvojici osmibitových pracovních registrů do 16bitové adresy). Další
speciální význam má první stránka ležící na adresách <strong>0x0100</strong> až
<strong>0x01ff</strong>, na níž je umístěn zásobník.</p>

*** image ***
<p><i>Obrázek 6: Program pro vykreslení loga firmy Commodore (CBM), který byl
naprogramovaný v&nbsp;assembleru mikroprocesoru 6502 a následně spuštěn
v&nbsp;simulátoru 6502asm.</i></p>

<p>Dále je k&nbsp;virtuálnímu počítači připojena trojice (opět virtuálních)
periferních zařízení &ndash; klávesnice, generátor pseudonáhodných čísel a
grafický subsystém. Vzhledem k&nbsp;tomu, že mikroprocesor <i>MOS 6502</i>
nepodporuje oddělení adresového prostoru I/O zařízení od adresového prostoru
operační paměti, jsou &bdquo;registry&ldquo; periferních zařízení mapovány
přímo do hlavního adresového prostoru, a to tím nejjednodušším možným způsobem:
na adrese <strong>0x00fe</strong> se nachází výstup z&nbsp;generátoru
pseudonáhodných čísel, který je možné použít například ve hrách. Pokud by bylo
zapotřebí získat číslo o větší bitové šířce (16 bitů atd.), postačuje přečíst
hodnotu z&nbsp;této adresy dvakrát za sebou, což sice není z&nbsp;teoretického
hlediska úplně korektní, ovšem u běžných programů by to nemuselo vadit. Práce
s&nbsp;klávesnicí je stejně jednoduchá &ndash; kód stlačené klávesy je možné
přečíst z&nbsp;adresy <strong>0x00ff</strong>. Vzhledem k&nbsp;tomu, že adresa
generátoru pseudonáhodných čísel i adresa s&nbsp;kódem stlačené klávesy leží
v&nbsp;nulté stránce paměti, je možné pro přístup k&nbsp;oběma zařízením
používat jednodušší (a v&nbsp;případě reálného CPU i rychlejší) instrukce.</p>

*** image ***
<p><i>Obrázek 7: Obdobný program pro zobrazení loga společnosti Atari je
poněkud delší &ndash; po kompilaci má velikost 632 bajtů.</i></p>



<p><a name="k04"></a></p>
<h2 id="k04">4. Grafický subsystém počítače simulovaného systémem 6502asm</h2>

<p>Nejzajímavější je však koncept grafického subsystému, který je
v&nbsp;případě simulátoru <i>6502asm</i> doveden k&nbsp;co největší
jednoduchosti a tím i ke snadnosti použití (například je použito pevné
rozlišení, konstantní barvová paleta, nejsou implementovány sprity atd.).
V&nbsp;adresním prostoru mikroprocesoru (o rozsahu <strong>0x0000</strong> až
<strong>0xffff</strong>) je na adresách <strong>0x0200</strong> až
<strong>0x05ff</strong> vytvořen takzvaný <i>framebuffer</i>, neboli obrazová
paměť, jejíž obsah se zobrazuje napravo od editoru assembleru (jednotlivé
pixely jsou však při zobrazování na HTML stránce zvětšeny). V&nbsp;této
paměťové oblasti o velikosti přesně 1024 bajtů (hexadecimálně
<strong>0x0400</strong>) jsou uloženy barvy pixelů tvořících rastrový obrázek o
poměrně malém rozlišení 32&times;32 pixelů. Díky tomu, že horizontální
rozlišení rastrového obrázku je mocninou dvou, je adresace jednotlivých pixelů
na základě jejich souřadnic [x,y] velmi jednoduchá a rychlá, protože není nutné
používat operaci násobení (která ostatně ani není součástí instrukční sady
mikroprocesoru 6502, tudíž by ji bylo nutné implementovat formou
podprogramu).</p>

*** image ***
<p><i>Obrázek 8: Díky možnosti čtení stavu klávesnice a taktéž možnosti práce
s&nbsp;bitmapovou grafikou je možné v&nbsp;simulátoru 6502asm vytvořit i
jednoduché hry. Jak je z&nbsp;obrázku patrné, je binární kód hry dlouhý jen
necelých 600 bajtů.</i></p>

<p>Protože je pro každý pixel v&nbsp;obrazové paměti vyhrazen přesně jeden
bajt, znamená to, že je teoreticky možné pracovat s&nbsp;rastrovými obrázky
s&nbsp;2<sup>8</sup>=256 barvami. Ve skutečnosti je však v&nbsp;simulátoru
<i>6502asm</i> použito pouze šestnáct barev zakódovaných ve spodní čtveřici
bitů každého pixelu (to znamená, že horní polovina každého bajtu umístěného na
adresách <strong>0x0200</strong> až <strong>0x05ff</strong> není využita). Jak
jsme si již řekli v&nbsp;předchozím odstavci, je barvová paleta neměnná a
obsahuje &ndash; protože se jedná o &bdquo;retro&ldquo; projekt &ndash;
barvovou paletu používanou na slavných osmibitových domácích mikropočítačích
<i>Commodore C64</i>. I přesto, že je <i>6502asm</i> původně vyvinut především
pro komunitu lidí, kteří programovali již v&nbsp;éře osmibitových mikropočítačů
(která byla v&nbsp;tuzemsku posunuta o zhruba pět let), se jedná o nástroj
reálně použitelný jako ukázka programování mikroprocesorů, především
z&nbsp;toho důvodu, že instrukční sada mikroprocesoru <i>MOS 6502</i> je i přes
několik nepravidelností <a
href="http://www.llx.com/~nparker/a2/opcodes.html">vlastně velmi
jednoduchá</a>.</p>

*** image ***
<p><i>Obrázek 9: Nápověda k&nbsp;simulátoru 6502asm s&nbsp;vyobrazením jeho
&bdquo;commodorovské&ldquo; barvové palety.</i></p>



<p><a name="k05"></a></p>
<h2 id="k05">5. Visual 6502 aneb simulace práce CPU na úrovni jednotlivých tranzistorů</h2>

<p>O velké popularitě osmibitového mikroprocesoru <i>MOS 6502</i> v&nbsp;USA a
dalších zemích svědčí i existence dalšího projektu nazvaného <i>Visual
6502</i>. Jedná se opět o simulátor mikroprocesoru, který však pracuje na
poněkud jiné úrovni, než výše popsaný projekt <i>6502asm</i>.
V&nbsp;<i>6502asm</i> byl mikroprocesor simulován na úrovni strojových
instrukcí (což programátorům v&nbsp;naprosté většině případů dostačuje a nemají
potřebu zkoumat, co se děje ještě na nižší úrovni), a to ještě v&nbsp;některých
ohledech nepřesně &ndash; týká se to především nepřesného časování instrukcí
(dosažení přesného časování je v&nbsp;JavaScriptu problematické a vlastně i
nepříliš praktické). Projekt <i>Visual 6502</i> jde poněkud dále, protože se
snaží o simulaci mikroprocesoru MOS 6502 až na úroveň jednotlivých tranzistorů
a vodivých cest vytvořených na čipu &ndash; jedná se tedy o úroveň, na které
pracovali sami návrháři tohoto čipu vedení <i>Chuckem Peddlem</i> (mimochodem,
před vznikem MOS 6502 se Chuck Peddle podílel i na vývoji mikroprocesoru
<i>Motorola 6800</i>).</p>

*** image ***
<p><i>Obrázek 10: Webová aplikace Visual 6502. Levá strana je vyhrazena pro
zobrazení interních struktur čipu, pravá strana obsahuje výpis paměti, výpis
obsahu pracovních registrů a další informace o stavu mikroprocesoru.</i></p>

<p>Základem pro tento projekt byl zvětšený snímek reálného mikroprocesoru,
který byl následně vektorizován a poloautomaticky (ovšem s&nbsp;poměrně velkým
podílem ruční práce) upraven do takové podoby, že se každá vodivá cesta či
elektroda tranzistoru (MOS) převedla na polygon s&nbsp;jednoznačným
identifikátorem. Celý vektorizovaný snímek CPU je uložen ve formátu <a
href="http://www.root.cz/clanky/vektorovy-graficky-format-svg/">SVG</a>. Díky
tomu, že data uložená ve formátu <i>SVG</i> se ve webovém prohlížeči ukládají
do stromové struktury přístupné přes <i>DOM (Document Object Model)</i>, lze
velmi snadno s&nbsp;využitím JavaScriptu změnit například barvu vybraného
polygonu. Podobná technika je použita právě v&nbsp;projektu <i>Visual 6502</i>,
protože každé vykonané strojové instrukci odpovídá sekvence sepnutí tranzistorů
na čipu a tím pádem i sekvence aktivních vodivých cest (to je reprezentováno
změnou barvy příslušných polygonů). Při spuštění <i>Visual 6502</i> lze
sledovat, jak se jednotlivé bajty načítané z&nbsp;operační paměti (pravá část
stránky) vykonávají jako sled zapínání a vypínání tranzistorů tvořících
mikroprocesor.</p>

*** image ***
<p><i>Obrázek 11: Zvětšený pohled na část čipu MOS 6502.</i></p>

*** image ***
<p><i>Obrázek 12: I přes varování autorů aplikace Visual 6502 je možné tuto
aplikaci spustit na počítači s&nbsp;1 GB RAM (zde je zobrazen příkaz
<strong>top</strong> pro počítač Asus EEE 1000 s&nbsp;běžícím Fluxboxem a
prohlížečem Opera).</i></p>



<p><a name="k06"></a></p>
<h2 id="k06">6. Mikrořadiče PIC a jejich simulátory</h2>

<p>I přes jednoduchost mikroprocesoru <i>6502</i> může být jeho použití pro
výuku vnímáno poněkud negativně, především z&nbsp;toho důvodu, že studenti
nevidí možnost reálného uplatnění svých nově nabytých znalostí (a bezpochyby
mají v&nbsp;tomto ohledu pravdu). Aby výuka nebyla vedena pouze na teoretické
úrovni, používají se pro výuku assembleru a činnosti mikroprocesorů již poměrně
dlouho různé jednodušší osmibitové mikrořadiče, jejichž předností je nízká cena
(jak samotného mikrořadiče, tak i vývojového kitu), relativní jednoduchost
mikrořadiče v&nbsp;porovnání s&nbsp;desktopovými mikroprocesory a
v&nbsp;neposlední řadě také to, že mnohé osmibitové mikrořadiče se programují a
stále budou programovat v&nbsp;assembleru (jazyku symbolických instrukcí) a
nikoli ve vyšších programovacích jazycích &ndash; týká se to především zařízení
s&nbsp;mikrořadiči, která jsou vyráběna ve velkém počtu kusů, protože zde se
již výrazně projevuje rozdíl v&nbsp;ceně jednotlivých čipů i v&nbsp;jejich
energetické spotřebě (z&nbsp;tohoto důvodu ostatně vznikla i nejméně výkonná
řada <i>PIC10</i> s&nbsp;kapacitou ROM 256 bajtů a kapacitou RAM pouhých 16 až
24 bajtů &ndash; zde již skutečně nemá smysl používat vyšší programovací
jazyky).</p>

<a href="http://i.iinfo.cz/images/197/pc127-2.png"><img src="http://i.iinfo.cz/images/197/pc127-2-prev.png" width="370" height="168" alt=" " /></a>
<p><i>Obrázek 13: Mezi jedny z&nbsp;nejpoužívanějších mikrořadičů PIC patří
řada PIC16F87, která konstruktérům nabízí příznivý poměr mezi cenou a velikostí
čipu na jedné straně a jeho relativně velkými možnostmi na straně
druhé.</i></p>

<p>Právě osmibitové mikrořadiče <i>PIC</i> mohou být při výuce poměrně
užitečné, a to přesto, že jejich instrukční sada není právě nejtypičtější. Týká
se to například absence podmíněných skoků, které jsou nahrazeny podmíněnými
instrukcemi typu <strong>SKIP</strong>. Osobně si myslím, že pro výuku lze
s&nbsp;výhodou použít především mikrořadiče <i>PIC</i> z&nbsp;řady
<i>PIC16</i>; například se může jednat o známý (a dnes již poněkud starší) čip
<i>PIC16F87</i>. Předností řady <i>PIC16</i> je dostatečně velká kapacita
paměti RAM (řádově stovky bajtů), velká kapacita paměti programu (většinou
čtyři kiloslova) a současně i jednoduchá (netypická) instrukční sada obsahující
pouze 35 instrukcí. Pro tyto mikrořadiče existuje hned několik simulátorů různé
kvality. Mezi tyto simulátory patří i open source aplikace nazvaná příznačně
<i>gpsim</i>, která je díky poměrně přehlednému uživatelskému rozhraní
použitelná i pro výuku. Tato aplikace umožňuje krokovat vytvořené programy,
editovat obsah paměti dat, sledovat stav jednotlivých vstupně/výstupních pinů
procesoru atd.</p>

<a href="http://i.iinfo.cz/images/197/pc127-1.png"><img src="http://i.iinfo.cz/images/197/pc127-1-prev.png" width="338" height="270" alt=" " /></a>
<p><i>Obrázek 14: Pro vývoj aplikací určených pro osmibitové mikrořadiče PIC
lze použít i mnoho open source nástrojů. Na tomto screenshotu jsou zobrazena
některá okna nástroje gpsim (simulátoru mikrořadičů).</i></p>

<p>Užitečné odkazy:</p>

<ol>

<li>gpsim (Wikipedia)<br />
<a href="http://en.wikipedia.org/wiki/Gpsim">http://en.wikipedia.org/wiki/Gpsim</a>
</li>

<li>gpsim home page<br />
<a href="http://gpsim.sourceforge.net/gpsim.html">http://gpsim.sourceforge.net/gpsim.html</a>
</li>

<li>Microchip Technology<br />
<a href="http://www.microchip.com/">http://www.microchip.com/</a>
</li>

<li>Výběr z&nbsp;různých modelů mikrořadičů PIC<br />
<a href="http://www.microchip.com/stellent/idcplg?IdcService=SS_GET_PAGE&nodeId=2661">http://www.microchip.com/stellent/idcplg?IdcService=SS_GET_PAGE&nodeId=2661</a>
</li>

<li>Řada mikrořadičů PIC 10<br />
<a href="http://www.microchip.com/ParamChartSearch/chart.aspx?branchID=1009&mid=10&lang=en&pageId=74">http://www.microchip.com/ParamChartSearch/chart.aspx?branchID=1009&mid=10&lang=en&pageId=74</a>
</li>

<li>Řada mikrořadičů PIC 12<br />
<a href="http://www.microchip.com/ParamChartSearch/chart.aspx?branchID=1001&mid=10&lang=en&pageId=74">http://www.microchip.com/ParamChartSearch/chart.aspx?branchID=1001&mid=10&lang=en&pageId=74</a>
</li>

<li>Řada mikrořadičů PIC 14<br />
<a href="http://www.microchip.com/ParamChartSearch/chart.aspx?branchID=1008&mid=10&lang=en&pageId=74">http://www.microchip.com/ParamChartSearch/chart.aspx?branchID=1008&mid=10&lang=en&pageId=74</a>
</li>

<li>Řada mikrořadičů PIC 16<br />
<a href="http://www.microchip.com/ParamChartSearch/chart.aspx?branchID=1002&mid=10&lang=en&pageId=74">http://www.microchip.com/ParamChartSearch/chart.aspx?branchID=1002&mid=10&lang=en&pageId=74</a>
</li>

<li>Root.cz: Osmibitové mikrořadiče PIC (1)<br />
<a href="http://www.root.cz/clanky/osmibitove-mikroradice-pic-1/">http://www.root.cz/clanky/osmibitove-mikroradice-pic-1/</a>
</li>

<li>Root.cz: Osmibitové mikrořadiče PIC (2)<br />
<a href="http://www.root.cz/clanky/osmibitove-mikroradice-pic-2/">http://www.root.cz/clanky/osmibitove-mikroradice-pic-2/</a>
</li>

<li>Root.cz: Osmibitové mikrořadiče PIC (3)<br />
<a href="http://www.root.cz/clanky/osmibitove-mikroradice-pic-3/">http://www.root.cz/clanky/osmibitove-mikroradice-pic-3/</a>
</li>

</ol>

<a href="http://i.iinfo.cz/images/197/pc127-4.png"><img src="http://i.iinfo.cz/images/197/pc127-4-prev.png" width="370" height="85" alt=" " /></a>
<p><i>Obrázek 15: Hlavní okno simulátoru mikrořadičů PIC &ndash; aplikace
gpsim.</i></p>



<p><a name="k07"></a></p>
<h2 id="k07">7. Od simulátoru mikrořadiče k&nbsp;reálnému vývojovému kitu</h2>

<p>Kromě používání &bdquo;pouhého&ldquo; simulátoru mikrořadičů <i>PIC</i> je
samozřejmě možné a většinou i vhodné používat při výuce reálné čipy.
V&nbsp;současnosti je k&nbsp;dispozici poměrně velké množství různých
vývojových kitů, díky nimž je možné si snadno vyzkoušet způsob programování
mikrořadiče. Konstrukčně nejjednodušší jsou vývojové desky obsahující některý
mikrořadič <i>PIC</i> a taktéž sériový port <i>RS-232C</i>, popř.&nbsp;rozhraní
pro sběrnici <i>USB</i>. Mikrořadič umístěný na této desce většinou obsahuje ve
své paměti ROM krátký zaváděcí program, který naváže komunikaci s&nbsp;PC,
z&nbsp;něhož se přenese uživatelský program, který se následně spustí. Využívá
se přitom jedné užitečné vlastnosti většiny současných mikrořadičů <i>PIC</i>
&ndash; lze je totiž naprogramovat i při použití běžného napájecího napětí a to
i ve chvíli, kdy jsou čipy zabudovány v&nbsp;nějakém zařízení (není je tedy
nutné přenášet do programátoru).</p>

<a href="http://i.iinfo.cz/images/197/pc127-5.png"><img src="http://i.iinfo.cz/images/197/pc127-5-prev.png" width="264" height="270" alt=" " /></a>
<p><i>Obrázek 16: Editor paměti programu v&nbsp;simulátoru gpsim.</i></p>

<p>Jednotlivé vývojové kity se od sebe odlišují především v&nbsp;nabídce
zařízení, které jsou na nich umístěny. Může se jednat o několik tlačítek, LED,
textový LCD, grafický LCD, některou průmyslovou sběrnici atd. Příkladem může
být například kit nazvaný <i>PICDEM 4</i>, který obsahuje napěťový regulátor
(pro bezpečné napájení), sériový port <i>RS-232C</i>, osmici LED, dvouřádkový
LCD s&nbsp;šestnácti znaky na řádek, trojici tlačítek, čtyři potenciometry
připojené na A/D převodníky a konektory určené pro připojení řízení
elektrického motoru a dalších zařízení. Podobný vývojový kit je však možné
relativně snadno sestavit i v&nbsp;domácích podmínkách na nepájivém kontaktním
poli s&nbsp;využitím například starého zdroje pro mobilní telefony
(s&nbsp;použitím napěťového regulátoru). S&nbsp;trochou štěstí je možné desku
oživit i bez použití měřicích přístrojů :-) Většinou totiž není nutné
připojovat všechny výše zmíněné zařízení, mnohdy postačuje jen port pro
připojení desky k&nbsp;PC a několik LED a tlačítek.</p>

<a href="http://i.iinfo.cz/images/197/pc127-6.png"><img src="http://i.iinfo.cz/images/197/pc127-6-prev.png" width="263" height="270" alt=" " /></a>
<p><i>Obrázek 17: Nástroj gpsim obsahuje i disassembler.</i></p>

<p>Užitečné odkazy:</p>

<ol>

<li>Root.cz: Vývojové nástroje pro osmibitové mikrořadiče PIC<br />
<a href="http://www.root.cz/clanky/vyvojove-nastroje-pro-osmibitove-mikroradice-pic/">http://www.root.cz/clanky/vyvojove-nastroje-pro-osmibitove-mikroradice-pic/</a>
</li>

<li>Root.cz: Vývojové nástroje pro osmibitové mikrořadiče PIC (2)<br />
<a href="http://www.root.cz/clanky/vyvojove-nastroje-pro-osmibitove-mikroradice-pic-2/">http://www.root.cz/clanky/vyvojove-nastroje-pro-osmibitove-mikroradice-pic-2/</a>
</li>

</ol>

<a href="http://i.iinfo.cz/images/692/pc126-14.png"><img src="http://i.iinfo.cz/images/692/pc126-14-prev.png" width="370" height="205" alt=" " /></a>
<p><i>Obrázek 18: Vývojový kit Amicus s&nbsp;mikrořadičem PIC. Tento vývojový
kit byl inspirován kitem Arduino určeným pro mikrořadiče Atmel AVR (inspirace
jde tak daleko, že přídavné moduly pro Arduino a Amicus mohou být
identické).</i></p>



<p><a name="k08"></a></p>
<h2 id="k08">8. Vývojové kity pro mikrořadič Intel 8051 i pro jeho moderní klony</h2>

<p>V&nbsp;praxi se kromě mikrořadičů <i>PIC</i> můžeme velmi často setkat i
s&nbsp;čipy zpětně kompatibilními s&nbsp;osmibitovým mikrořadičem <i>Intel
8051</i>. Společnost Intel sice již tyto mikrořadiče nevyrábí, ovšem o další
udržování &bdquo;rodiny 51&ldquo; při životě se stará hned několik dalších
firem, což vede jak k&nbsp;poměrně nízkým cenám těchto čipů, tak i
k&nbsp;zavádění různých technologických novinek (zmenšení počtu cyklů pro
jednotlivé instrukce, zvětšené kapacity pamětí, použití Flash pamětí namísto
EPROM, zavedení USB řadiče atd. atd.). Pro mikrořadiče 8051 vzniklo poměrně
velké množství různých vývojových kitů, které se od sebe liší jak svým
vybavením (existence LCD či USB rozhraní), tak samozřejmě cenou. Jedním
používaným vývojovým kitem je i tuzemský výrobek <strong>RD2</strong> vybavený
moderní rychlou variantou mikrořadiče <i>8051</i> s&nbsp;pamětí Flash,
indikačními LED, tlačítkem RESET, konektorem typu DB-9 pro připojení kitu
k&nbsp;osobnímu počítači s&nbsp;využitím sériového portu, desetipinovým
konektorem pro připojení displeje z&nbsp;tekutých krystalů (LCD),
dvacetipinovým konektorem, na nějž jsou vyvedeny dva volné porty mikrořadiče a
konečně 40pinovým konektorem, na který jsou bez dalších úprav vyvedeny všechny
vstupní či výstupní signály <i>8051</i>. Jednou z&nbsp;předností takto pojatého
vývojového kitu je jeho jednoduchá a tím pádem i poměrně levná konstrukce.</p>

<a href="http://i.iinfo.cz/images/484/pc125-2.jpg"><img src="http://i.iinfo.cz/images/484/pc125-2-prev.jpg" width="370" height="202" alt=" " /></a>
<p><i>Obrázek 19: Tuzemský vývojový kit RD2.</i></p>

<p>Kromě vývojových kitů určených především pro vývoj programů, které se měly
později využívat v&nbsp;různých specializovaných elektronických zařízeních,
vzniklo i mnoho různých mikropočítačů (zkonstruovaných většinou amatéry),
v&nbsp;nichž byl namísto univerzálního mikroprocesoru využit právě mikrořadič
<i>MCS-51</i> jako jejich ústřední řídicí prvek. Volba tohoto typu mikrořadiče
pro amatérsky konstruované mikropočítače (které jsou však vhodné i pro výuku)
je poměrně logická, když si uvědomíme, že tyto čipy bylo možné používat bez
nutnosti přidávání většího množství podpůrných obvodů. V&nbsp;tom
nejjednodušším případě postačovalo k&nbsp;mikrořadiči <i>MCS-51</i> pouze
připojit napájení a krystalový oscilátor, protože <i>MCS-51</i> obsahoval jak
paměť RAM i ROM/EPROM/EEPROM (i když s&nbsp;poměrně malou kapacitou), tak i
čtveřici osmibitových paralelních portů, sériový port s&nbsp;konfigurovatelnou
rychlostí přenosu i čtyřmi režimy činnosti, dvojici či trojici čítačů, dva
vstupy pro připojení externích přerušovacích signálů atd.</p>

<img src="http://i.iinfo.cz/images/484/pc125-3.jpg" width="400" height="300" alt=" " />
<p><i>Obrázek 20: Vývojový kit Intel SDK-51.</i></p>

<p>Složitější mikropočítače již mohou obsahovat externí paměť ROM i externí
RAM, jednoduchou klávesnici a vhodný je též řadič textového či grafického
displeje z&nbsp;tekutých krystalů (LCD). Často se používá například řadič
<i>HD44780</i>, protože komunikační protokol použitý tímto řadičem je velmi
jednoduchý. Tento řadič může sloužit pro ovládání dvouřádkových displejů se
čtyřiceti znaky na řádek nebo čtyřřádkových displejů s&nbsp;dvaceti znaky na
řádek, což je pro potřeby výuky dostačující (ostatně se na těchto displejích
může zobrazit mnohem více informací, než na sedmisegmentovkách používaných
v&nbsp;<i>PMI-80</i>). Jako klávesnici lze využít i starší klávesnici pro PC
s&nbsp;konektorem DIN či PS/2, který lze po malé úpravě připojit přímo na port
8051. Předností je opět jednoduchý přenosový protokol, protože sama klávesnice
je vybavena řadičem (založeným původně na čipu 8048, což je předchůdce čipu
8051) a posílá přímo kódy stlačených kláves.</p>

<a href="http://i.iinfo.cz/images/484/pc125-4.jpg"><img src="http://i.iinfo.cz/images/484/pc125-4-prev.jpg" width="361" height="270" alt=" " /></a>
<p><i>Obrázek 21: Další varianta vývojového kitu Intel SDK-51.</i></p>



<p><a name="k09"></a></p>
<h2 id="k09">9. Odkazy na Internetu</h2>

<ol>

<li>CP1-Simulator<br />
<a href="http://sourceforge.net/projects/cp1-sim/">http://sourceforge.net/projects/cp1-sim/</a>
</li>

<li>Space invader 8080 emulator<br />
<a href="http://www.bluishcoder.co.nz/js8080/">http://www.bluishcoder.co.nz/js8080/</a>
</li>

<li>The Visual 6502<br />
<a href="http://visual6502.org/JSSim/index.html">http://visual6502.org/JSSim/index.html</a>
</li>

<li>gpsim home page<br />
<a href="http://gpsim.sourceforge.net/gpsim.html">http://gpsim.sourceforge.net/gpsim.html</a>
</li>

<li>gpsim (Wikipedia EN)<br />
<a href="http://en.wikipedia.org/wiki/Gpsim">http://en.wikipedia.org/wiki/Gpsim</a>
</li>

<li>PIC microcontroller (Wikipedia EN)<br />
<a href="http://en.wikipedia.org/wiki/PIC_microcontroller">http://en.wikipedia.org/wiki/PIC_microcontroller</a>
</li>

<li>Mikrokontrolér PIC (Wikipedia CZ)<br />
<a href="http://cs.wikipedia.org/wiki/Mikrokontrolér_PIC">http://cs.wikipedia.org/wiki/Mikrokontrolér_PIC</a>
</li>

<li>Little Man Computer (JavaScript Emulator)<br />
<a href="http://matt.krutar.org/LMC4/">http://matt.krutar.org/LMC4/</a>
</li>

<li>Little Man Computer (emulátor pro Android)<br />
<a href="http://android.pdassi.de/124580/LMC_Emulator.html">http://android.pdassi.de/124580/LMC_Emulator.html</a>
</li>

<li>Little man computer (Wikipedia)<br />
<a href="http://en.wikipedia.org/wiki/Little_Man_Computer">http://en.wikipedia.org/wiki/Little_Man_Computer</a>
</li>

<li>The "Little Man" Computer<br />
<a href="http://elearning.algonquincollege.com/coursemat/dat2343/lectures.f03/12-LMC.htm">http://elearning.algonquincollege.com/coursemat/dat2343/lectures.f03/12-LMC.htm</a>
</li>

<li>LC-3 (Wikipedia)<br />
<a href="http://en.wikipedia.org/wiki/LC-3">http://en.wikipedia.org/wiki/LC-3</a>
</li>

<li>Papírový počítač CGS - Root.cz<br />
<a href="http://www.root.cz/clanky/papirovy-pocitac-cgs/">http://www.root.cz/clanky/papirovy-pocitac-cgs/</a>
</li>

<li>Computer Game System<br />
<a href="http://mmm.webz.cz/pocitadla/cgs.html">http://mmm.webz.cz/pocitadla/cgs.html</a>
</li>

<li>CARDIAC paper computer emulator<br />
<a href="http://boingboing.net/2009/06/03/cardiac-paper-comput-1.html">http://boingboing.net/2009/06/03/cardiac-paper-comput-1.html</a>
</li>

<li>CARDboard Illustrative Aid to Computation (Wikipedia)<br />
<a href="http://en.wikipedia.org/wiki/CARDboard_Illustrative_Aid_to_Computation">http://en.wikipedia.org/wiki/CARDboard_Illustrative_Aid_to_Computation</a>
</li>

<li>cinc - CARDIAC computer naprogramovaný v&nbsp;Javě<br />
<a href="http://sourceforge.net/projects/cinc/">http://sourceforge.net/projects/cinc/</a>
</li>

<li>cardiac<br />
<a href="http://www.porticus.org/bell/belllabs_kits_cardiac.html">http://www.porticus.org/bell/belllabs_kits_cardiac.html</a>
</li>

<li>CARDIAC computer - recreation<br />
<a href="http://www.kylem.net/pages/projects/cardiac.html">http://www.kylem.net/pages/projects/cardiac.html</a>
</li>

<li>Arduino home page<br />
<a href="http://www.arduino.cc/">http://www.arduino.cc/</a>
</li>

<li>Arduino: vývojový kit pro hrátky s hardware (Root.cz)<br />
<a href="http://www.root.cz/clanky/arduino-vyvojovy-kit-pro-hratky-s-hardware/">http://www.root.cz/clanky/arduino-vyvojovy-kit-pro-hratky-s-hardware/</a>
</li>

<li>Intro to the Arduino - Weekend Project PDFcast<br />
<a href="http://blog.makezine.com/archive/2007/09/intro-to-the-arduino-week.html">http://blog.makezine.com/archive/2007/09/intro-to-the-arduino-week.html</a>
</li>

<li>Arduino Diecimila: Začněte s mikroprocesory<br />
<a href="http://www.techdot.eu/index.php/2008/01/19/arduino-diecimila-zacnete-s-mikroprocesory/">http://www.techdot.eu/index.php/2008/01/19/arduino-diecimila-zacnete-s-mikroprocesory/</a>
</li>

<li>Arduino (Wikipedia CZ)<br />
<a href="http://cs.wikipedia.org/wiki/Arduino">http://cs.wikipedia.org/wiki/Arduino</a>
</li>

<li>Arduino (Wikipedia EN)<br />
<a href="http://en.wikipedia.org/wiki/Arduino">http://en.wikipedia.org/wiki/Arduino</a>
</li>

<li>Amicus home page<br />
<a href="http://www.myamicus.co.uk/">http://www.myamicus.co.uk/</a>
</li>

<li>6502asm.com (emulátor 6502)<br />
<a href="http://6502asm.com/">http://6502asm.com/</a>
</li>

<li>Panther - home page<br />
<a href="http://pantherprogramming.weebly.com/">http://pantherprogramming.weebly.com/</a>
</li>

<li>Panther - downloads<br />
<a href="http://pantherprogramming.weebly.com/download-panther.html">http://pantherprogramming.weebly.com/download-panther.html</a>
</li>

<li>Panther (Scratch Modification) - wiki<br />
<a href="http://wiki.scratch.mit.edu/wiki/Panther_(Scratch_Modification)">http://wiki.scratch.mit.edu/wiki/Panther_(Scratch_Modification)</a>
</li>

<li>Scratch Programming Wiki - Panther<br />
<a href="http://scratch.wikia.com/wiki/Panther">http://scratch.wikia.com/wiki/Panther</a>
</li>

<li>Scratch: oficiální stránka projektu<br />
<a href="http://scratch.mit.edu/">http://scratch.mit.edu/</a>
</li>

<li>Scratch: galerie projektů vytvořených ve Scratchi<br />
<a href="http://scratch.mit.edu/galleries/browse/newest">http://scratch.mit.edu/galleries/browse/newest</a>
</li>

<li>Scratch: nápověda<br />
<a href="file:///usr/share/scratch/Help/en/index.html">file:///usr/share/scratch/Help/en/index.html</a>
</li>

<li>Scratch: obrazovky nápovědy<br />
<a href="file:///usr/share/scratch/Help/en/allscreens.html">file:///usr/share/scratch/Help/en/allscreens.html</a>
</li>

<li>Scratch (Wikipedie CZ)<br />
<a href="http://cs.wikipedia.org/wiki/Scratch">http://cs.wikipedia.org/wiki/Scratch</a>
</li>

<li>Scratch (programming language)<br />
<a href="http://en.wikipedia.org/wiki/Scratch_(programming_language)">http://en.wikipedia.org/wiki/Scratch_(programming_language)</a>
</li>

<li>Mitchel Resnick (Wikipedia EN)<br />
<a href="http://en.wikipedia.org/wiki/Mitchel_Resnick">http://en.wikipedia.org/wiki/Mitchel_Resnick</a>
</li>

<li>Domácí stránka Mitchela Resnicka<br />
<a href="http://web.media.mit.edu/~mres/">http://web.media.mit.edu/~mres/</a>
</li>

<li>BASIC-256 - BASIC256 - An easy to use BASIC language and IDE<br />
<a href="http://www.basic256.org/">http://www.basic256.org/</a>
</li>

<li>PythonTurtle<br />
<a href="http://pythonturtle.org/">http://pythonturtle.org/</a>
</li>

<li>Turtle graphics for Tk<br />
<a href="http://docs.python.org/library/turtle.html">http://docs.python.org/library/turtle.html</a>
</li>

<li>Scratch Lowers Resistance to Programming<br />
<a href="http://www.wired.com/gadgetlab/2009/03/scratch-lowers/">http://www.wired.com/gadgetlab/2009/03/scratch-lowers/</a>
</li>

<li>Stopařův průvodce jedním převážně neškodným programovacím jazykem<br />
<a href="http://www.squeak.cz/">http://www.squeak.cz/</a>
</li>

<li>CamelCase<br />
<a href="http://en.wikipedia.org/wiki/Camel_case">http://en.wikipedia.org/wiki/Camel_case</a>
</li>

<li>Smalltalk tutorial chapter 5 &ndash; Variables<br />
<a href="http://www.tutorials4u.com/smalltalk/smalltalk-tutorial-05.htm">http://www.tutorials4u.com/smalltalk/smalltalk-tutorial-05.htm</a>
</li>

<li>History around Pascal Casing and Camel Casing<br />
<a href="http://blogs.msdn.com/b/brada/archive/2004/02/03/67024.aspx">http://blogs.msdn.com/b/brada/archive/2004/02/03/67024.aspx</a>
</li>

<li>Xerox Alto<br />
<a href="http://en.wikipedia.org/wiki/Xerox_Alto">http://en.wikipedia.org/wiki/Xerox_Alto</a>
</li>

<li>WIMP (computing)<br />
<a href="http://en.wikipedia.org/wiki/WIMP_(computing)">http://en.wikipedia.org/wiki/WIMP_(computing)</a>
</li>

<li>Graphical user interface<br />
<a href="http://en.wikipedia.org/wiki/GUI">http://en.wikipedia.org/wiki/GUI</a>
</li>

<li>Xerox Star<br />
<a href="http://en.wikipedia.org/wiki/Xerox_Star">http://en.wikipedia.org/wiki/Xerox_Star</a>
</li>

<li>The Xerox Star 8010 "Dandelion"<br />
<a href="http://www.digibarn.com/collections/systems/xerox-8010/index.html">http://www.digibarn.com/collections/systems/xerox-8010/index.html</a>
</li>

<li>Fibonacci number<br />
<a href="http://en.wikipedia.org/wiki/Fibonacci_number">http://en.wikipedia.org/wiki/Fibonacci_number</a>
</li>

<li>Squeak home page<br />
<a href="http://www.squeak.org/">http://www.squeak.org/</a>
</li>

<li>XO: The Children's Machine<br />
<a href="http://wiki.laptop.org/go/The_Children's_Machine">http://wiki.laptop.org/go/The_Children's_Machine</a>
</li>

<li>Squeak na Wikipedii EN<br />
<a href="http://en.wikipedia.org/wiki/Squeak">http://en.wikipedia.org/wiki/Squeak</a>
</li>

<li>Squeak na Wikipedii CZ<br />
<a href="http://cs.wikipedia.org/wiki/Squeak">http://cs.wikipedia.org/wiki/Squeak</a>
</li>

<li>Squeak by Example<br />
<a href="http://squeakbyexample.org/">http://squeakbyexample.org/</a>
</li>

<li>Squeak Land<br />
<a href="http://www.squeakland.org/">http://www.squeakland.org/</a>
</li>

<li>SqueakNotes<br />
<a href="http://squeak.zwiki.org/SqueakNotes">http://squeak.zwiki.org/SqueakNotes</a>
</li>

<li>Squeak FAQ<br />
<a href="http://wiki.squeak.org/squeak/471">http://wiki.squeak.org/squeak/471</a>
</li>

<li>Learning Squeak<br />
<a href="http://c2.com/cgi/wiki?LearningSqueak">http://c2.com/cgi/wiki?LearningSqueak</a>
</li>

<li>Lazarus (Software)<br />
<a href="http://en.wikipedia.org/wiki/Lazarus_%28software%29">http://en.wikipedia.org/wiki/Lazarus_%28software%29</a>
</li>

<li>FreePascal<br />
<a href="http://www.freepascal.org/">http://www.freepascal.org/</a>
</li>

<li>"Why I Love Python" slides<br />
<a href="http://www.mindviewinc.com/downloads/pub/eckel/LovePython.zip">http://www.mindviewinc.com/downloads/pub/eckel/LovePython.zip</a>
</li>

<li>"Why I love Python" (presentation)<br />
<a href="http://www.slideshare.net/didip/why-i-love-python">http://www.slideshare.net/didip/why-i-love-python</a>
</li>

<li>První jazyk: Python<br />
<a href="http://macek.sandbox.cz/texty/prvni-jazyk-python/">http://macek.sandbox.cz/texty/prvni-jazyk-python/</a>
</li>

<li>Programovací jazyk Python<br />
<a href="http://www.py.cz/FrontPage">http://www.py.cz/FrontPage</a>
</li>

<li>Python &ndash; Wikipedia CS<br />
<a href="http://cs.wikipedia.org/wiki/Python">http://cs.wikipedia.org/wiki/Python</a>
</li>

<li>IPython<br />
<a href="http://en.wikipedia.org/wiki/Ipython">http://en.wikipedia.org/wiki/Ipython</a>
</li>

<li>IPython: an interactive computing environment<br />
<a href="http://ipython.scipy.org/moin/">http://ipython.scipy.org/moin/</a>
</li>

<li>Category:Python<br />
<a href="http://rosettacode.org/wiki/Category:Python">http://rosettacode.org/wiki/Category:Python</a>
</li>

<li>Educational programming language<br />
<a href="http://en.wikipedia.org/wiki/Educational_programming_language">http://en.wikipedia.org/wiki/Educational_programming_language</a>
</li>

<li>Seriál Letní škola programovacího jazyka Logo<br />
<a href="http://www.root.cz/serialy/letni-skola-programovaciho-jazyka-logo/">http://www.root.cz/serialy/letni-skola-programovaciho-jazyka-logo/</a>
</li>

<li>Logo Tree Project:<br />
<a href="http://www.elica.net/download/papers/LogoTreeProject.pdf">http://www.elica.net/download/papers/LogoTreeProject.pdf</a></li>

<li>Language Poster (O'Reilly):<br />
<a href="http://www.oreilly.com/news/graphics/prog_lang_poster.pdf">http://www.oreilly.com/news/graphics/prog_lang_poster.pdf</a></li>

<li>Informace o Comenius Logu:<br />
<a href="http://www.comlogo.input.sk/index.html">http://www.comlogo.input.sk/index.html</a></li>

<li>Stránka nabízející stažení Comenius Loga:<br />
<a href="http://www.comlogo.input.sk/nastiahnutie.html">http://www.comlogo.input.sk/nastiahnutie.html</a></li>

<li>Seminární práce o Comenius Logu:<br />
<a href="http://nwit.pedf.cuni.cz/rotal9ap/logo/">http://nwit.pedf.cuni.cz/rotal9ap/logo/</a></li>

<li>Informace o LEGO/Logu:<br />
<a href="http://education.otago.ac.nz/nzlnet/Logo/legologo.html">http://education.otago.ac.nz/nzlnet/Logo/legologo.html</a></li>

<li>Informace o systému Elica:<br />
<a href="http://www.elica.net/site/index.html">http://www.elica.net/site/index.html</a></li>

<li>Informace o systému NetLogo:<br />
<a href="http://ccl.northwestern.edu/netlogo/">http://ccl.northwestern.edu/netlogo/</a></li>

<li>Stažení NetLoga:<br />
<a href="http://ccl.northwestern.edu/netlogo/download.shtml">http://ccl.northwestern.edu/netlogo/download.shtml</a></li>

<li>Uživatelský manuál NetLoga ve formátu PDF:<br />
<a href="http://ccl.northwestern.edu/netlogo/docs/NetLogo%20User%20Manual.pdf">http://ccl.northwestern.edu/netlogo/docs/NetLogo%20User%20Manual.pdf</a></li>

<li>NetLogo FAQ:<br />
<a href="http://ccl.northwestern.edu/netlogo/docs/faq.html">http://ccl.northwestern.edu/netlogo/docs/faq.html</a></li>

<li>Domácí stránka Daniela Azumy (autora implementace Turtle Tracks):<br />
<a href="http://alumnus.caltech.edu/~dazuma/home/">http://alumnus.caltech.edu/~dazuma/home/</a></li>

<li>Informace o <i>aUCBLogu</i>:<br />
<a href="http://www.physik.uni-augsburg.de/~micheler/">http://www.physik.uni-augsburg.de/~micheler/</a></li>

<li>Domácí stránka MSW Loga:<br />
<a href="http://www.softronix.com/logo.html">http://www.softronix.com/logo.html</a></li>

<li>Karel online<br />
<a href="http://karel.oldium.net/">http://karel.oldium.net/</a>
</li>

<li>EDU-SIG: Python in Education<br />
<a href="http://www.python.org/community/sigs/current/edu-sig/">http://www.python.org/community/sigs/current/edu-sig/</a>
</li>

<li>Guido van Robot<br />
<a href="http://en.wikipedia.org/wiki/Guido_van_Robot">http://en.wikipedia.org/wiki/Guido_van_Robot</a>
</li>

<li>The Guido van Robot Programming Language<br />
<a href="http://gvr.sourceforge.net/">http://gvr.sourceforge.net/</a>
</li>

<li>An Introduction to Programming with Karel J. Robot<br />
<a href="http://blog.thingoid.com/2003/10/karel-intro/">http://blog.thingoid.com/2003/10/karel-intro/</a>
</li>

<li>Teaching a young robot new tricks<br />
<a href="http://blog.thingoid.com/2003/11/karel-new-tricks/">http://blog.thingoid.com/2003/11/karel-new-tricks/</a>
</li>

<li>Karel and Company - More Robots<br />
<a href="http://blog.thingoid.com/2003/12/karel-and-company/">http://blog.thingoid.com/2003/12/karel-and-company/</a>
</li>

<li>Karel heads for the stars<br />
<a href="http://blog.thingoid.com/2004/03/karel-star/">http://blog.thingoid.com/2004/03/karel-star/</a>
</li>

<li>Karel programming language documentation<br />
<a href="http://mormegil.wz.cz/prog/karel/prog_doc.htm">http://mormegil.wz.cz/prog/karel/prog_doc.htm</a>
</li>

<li>Karel J. Robot<br />
<a href="http://www.mainlandregional.net/dklipp/Honors%20Computer%20Science%20Java.htm">http://www.mainlandregional.net/dklipp/Honors%20Computer%20Science%20Java.htm</a>
</li>

<li>Karel (programming language)<br />
<a href="http://en.wikipedia.org/wiki/Karel_(programming_language)">http://en.wikipedia.org/wiki/Karel_(programming_language)</a>
</li>

<li>Richard E. Pattis<br />
<a href="http://en.wikipedia.org/wiki/Richard_E._Pattis">http://en.wikipedia.org/wiki/Richard_E._Pattis</a>
</li>

<li>XKarel home page<br />
<a href="http://xkarel.sourceforge.net/eng/">http://xkarel.sourceforge.net/eng/</a>
</li>

<li>XKarel - screenshoty oken<br />
<a href="http://xkarel.sourceforge.net/eng/program.php#Okna">http://xkarel.sourceforge.net/eng/program.php#Okna</a>
</li>

<li>Greenfoot<br />
<a href="http://www.greenfoot.org/about/whatis.html">http://www.greenfoot.org/about/whatis.html</a>
</li>

<li>Computer programming -- Educational programming languages<br />
<a href="http://www.kidslike.info/computer_programming_educational_programming_languages">http://www.kidslike.info/computer_programming_educational_programming_languages</a>
</li>

<li>Making Great Programmers: Why BASIC is Still Relevant<br />
<a href="http://kidbasic.sourceforge.net/en/why.html">http://kidbasic.sourceforge.net/en/why.html</a>
</li>

<li>Gambas Wiki<br />
<a href="http://en.wikibooks.org/wiki/Gambas">http://en.wikibooks.org/wiki/Gambas</a>
</li>

<li>Free tool offers 'easy' coding<br />
<a href="http://news.bbc.co.uk/2/hi/technology/6647011.stm">http://news.bbc.co.uk/2/hi/technology/6647011.stm</a>
</li>

<li>Základy želví grafiky<br />
<a href="http://www.root.cz/clanky/zaklady-zelvi-grafiky/">http://www.root.cz/clanky/zaklady-zelvi-grafiky/</a>
</li>

<li>Bill Kendrick's Web Turtle<br />
<a href="http://www.sonic.net/~nbs/webturtle/">http://www.sonic.net/~nbs/webturtle/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2011</small></p>
</body>
</html>

