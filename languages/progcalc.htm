<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Programovací jazyky z vývojářského pekla: špagetový kód na programovatelných kalkulačkách</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Programovací jazyky z vývojářského pekla: špagetový kód na programovatelných kalkulačkách</h1>

<h3>Pavel Tišnovský</h3>

<p></p>

<h1>Úvodník</h1>

<p>Jako malé doplnění k miniseriálu o programovacích jazycích z programátorského pekla se dnes seznámíme se způsobem programování některých klasických kapesních kalkulaček, protože výsledkem snah vývojáře byl většinou &bdquo;nádherný&ldquo; špagetový kód.</p>



<h2>Obsah</h2>

<p><a href="#k01">1. Programovací jazyky z&nbsp;vývojářského pekla: špagetový kód na programovatelných kalkulačkách</a></p>
<p><a href="#k02">2. HP-9100: první stolní programovatelný kalkulátor společnosti HP</a></p>
<p><a href="#k03">3. HP-65: první programovatelný kapesní kalkulátor</a></p>
<p><a href="#k04">4. Programovatelné kalkulačky společnosti Texas Instruments</a></p>
<p><a href="#k05">5. Další výrobci programovatelných kalkulaček</a></p>
<p><a href="#k06">6. Série HP 10c</a></p>
<p><a href="#k07">7. Programování na kalkulačkách série HP 10c</a></p>
<p><a href="#k08">8. Základní příkazy zadávané z&nbsp;klávesnice</a></p>
<p><a href="#k09">9. Jednoduchá nekonečná smyčka od 0 do (téměř) nekonečna</a></p>
<p><a href="#k10">10. Počítaná smyčka od n do 0</a></p>
<p><a href="#k11">11. Výpočet faktoriálu</a></p>
<p><a href="#k12">12. Odkazy na Internetu</a></p>



<p><a name="k01"></a></p>
<h2 id="k01">1. Programovací jazyky z&nbsp;vývojářského pekla: špagetový kód na programovatelných kalkulačkách</h2>

<p>Ve čtyřdílném miniseriálu o programovacích jazycích pocházejících
z&nbsp;programátorského pekla jsme se zabývali převážně různými esoterickými
programovacími jazyky, které byly většinou schválně navrženy takovým způsobem,
aby programy v&nbsp;nich byly nečitelné popř.&nbsp;aby se využíval zcela
minimální počet instrukcí či příkazů. Ovšem i některé komerčně prodávané
výrobky jsou v&nbsp;některých případech vybaveny programovacím jazykem, který
není přehledný a už vůbec ne elegantní. Příkladem mohou být některé
programovatelné kalkulačky, zejména ty produkty, které obsahují pouze
sedmisegmentový displej. A nemusí se přitom jednat pouze o muzeální kousky
hardwaru, protože například kalkulačka HP 12c je stále velmi populární a
společnost HP ji běžně prodává. A právě při programování těchto kalkulaček se
setkáme se špagetovým kódem, v&nbsp;němž se to jen hemží instrukcemi
<strong>GTO</strong> (<i>goto</i>) a absolutními indexy (adresami) příkazů
(nehledě na to, že se může využívat RPN a tedy i zásobníkový kód). I přesto
v&nbsp;těchto jazycích vzniklo mnoho úspěšných výpočetních subrutin i
jednoduchých her.</p>



<p><a name="k02"></a></p>
<h2 id="k02">2. HP-9100: první stolní programovatelný kalkulátor společnosti HP</h2>

<p>Jedním z&nbsp;prvních stolních programovatelných kalkulátorů je model
HP-9100, který byl vyráběn ve variantách A a B. Tento kalkulátor vůbec nebyl
levný, protože byl prodáván za 5000 (tehdejších) dolarů, ovšem na rozdíl od
konkurence, která většinou nabízela jednoduché kalkulačky se čtyřmi základními
operacemi, byl model HP-9100 mnohem komplikovanější, protože například
umožňoval výpočet logaritmů, druhé odmocniny, trigonometrických funkcí apod.
K&nbsp;HP-9100 bylo možné připojit i tiskárnu či plotter, dodávána byla i
čtečka magnetických karet (pro programy i data). Právě v&nbsp;HP-9100 se
objevuje použití RPN (převrácené polské notace), ovšem zásobník zde měl pouze
tři úrovně označované symboly X, Y a Z (později byla přidána poslední úroveň T
&ndash; temporary či top). Kromě zásobníku bylo možné při programování použít
šestnáct pracovních registrů, ovšem kvůli sdílení paměti mezi registry a
programem se musel uživatel rozhodnout, jak program strukturovat (každý registr
zabíral paměť odpovídající čtrnácti programovým krokům). Způsob programování je
vysvětlen v&nbsp;sedmé kapitole.</p>

<p>Mimochodem: ke vzniku HP-9100 se váže pěkná historka. Spolumajitel firmy HP
Bill Hewlett měl ve své kanceláři stůl, na němž bylo mj.&nbsp;i místo určené
pro běžný psací stroj. Bill měl tento stůl rád a tak po designérech požadoval,
aby se právě vyvíjený model HP-9100 vešel do místa určeného pro psací stroj.
Když byla navržena první verze tohoto modelu, přišli inženýři do Billovy
kanceláře a s&nbsp;hrůzou zjistili, že se do místa určeného pro psací stroje
jejich prototyp nevejde. Ovšem díky tomu, že pan spolumajitel byl zrovna na
dovolené a po návratu mu bylo nutné ukázat prototyp, povolali designéři
stolaře, který stůl trošičku poupravil, takže když se Bill Hewlett vrátil
z&nbsp;dovolené a viděl prototyp kalkulátoru na svém stole přesně ležící na
určeném místě, pouze prohlásil: &bdquo;You see! I knew you could do
it!&ldquo;</p>



<p><a name="k03"></a></p>
<h2 id="k03">3. HP-65: první programovatelný kapesní kalkulátor</h2>

<p>Přelomovým a vlastně i revolučním kalkulátorem se stal model HP-65. Jednalo
se o první programovatelný kapesní kalkulátor HP, jehož design byl odvozen od
slavné HP-35, včetně použití červených LED pro sedmisegmentový displej.
V&nbsp;HP-65 bylo možné vytvářet relativně rozsáhlé programy o délce až sta
řádků, přičemž každá instrukce byla zakódována do šesti bitů (64 kombinací).
V&nbsp;HP-65 se pro rozvětvení používaly čtyři typy testů: x!=y, x&lt;=y, x==y
a x&gt;y, přičemž každý test porovnával prvky na zásobníku (první
s&nbsp;druhým). Objevuje se zde i klávesa <strong>SST</strong> (<i>single
step</i>), ovšem ne již klávesa <strong>BST</strong> (<i>back step</i>), což
činilo editaci programů poněkud složitou. Podobně jako kalkulačka <a
href="#k05">MK-52 zmíněná níže</a>, se i HP-65 používal ve vesmírných misích,
konkrétně v&nbsp;programu Sojuz-Apollo jako záloha pro případ, že by hlavní
počítač nebyl funkční a spojení se Zemí přestalo fungovat (popř.&nbsp;by
astronauti nebyli v&nbsp;dosahu pozemní stanice). Programy byly samozřejmě
připraveny a otestovány dopředu a uloženy na magnetických kartách. Rychlost
výpočtů nebyla kritická a přesnost naopak zcela dostatečná &ndash; na deset
desetinných míst.</p>

<a href="http://www.root.cz/obrazek/252747/"><img src="https://i.iinfo.cz/images/372/hp65-prev.jpg" class="image-252747" alt="&#160;" height="248" width="370" /></a>
<p><i>Obrázek 1: HP-65 i s&nbsp;vloženou magnetickou kartou.<br />
Zdroj: Wikipedia.</i></p>



<p><a name="k04"></a></p>
<h2 id="k04">4. Programovatelné kalkulačky společnosti Texas Instruments</h2>

<p>Společnost HP samozřejmě nebyla jedinou firmou na světě, která dokázala
navrhnout a vyrobit programovatelné kalkulačky. Jejím dlouholetým konkurentem
s&nbsp;poněkud odlišným portfoliem je další slavná firma: Texas Instruments
(TI). Pravděpodobně nejpopulárnějšími programovatelnými kalkulátory Texas
Instruments je řada TI-8x následovaná řadou TI-9x. Všechny kalkulačky
z&nbsp;těchto dvou řad jsou grafické, tj.&nbsp;obsahují větší rastrový
monochromatický displej (klasické LCD) s&nbsp;rozlišením původně 96&times;64
pixelů, na němž bylo možné zobrazit jak celé výrazy, které se měly vypočítat
(v&nbsp;algebraické podobě), tak i průběhy 2D a 3D funkcí. Starší modely řady
TI-8x byly založeny na populárním osmibitovém mikroprocesoru Zilog Z80, novější
a výkonnější modely pak na jádře procesoru Motorola 68000. Ovšem
z&nbsp;uživatelského hlediska byla důležitější podpora programování, která
zahrnovala programovací jazyk odvozený od zjednodušeného BASICu.</p>

<p><a href="http://www.ticalc.org/images/calcs/81-big.gif">Model TI-81 z&nbsp;roku 1990 zahájil celou sérii.</a></p>

<p>Příkladem může být například jednoduchá hra pro hádání čísel, kterou je
možné naprogramovat v&nbsp;TI BASICu takto:</p>

<pre>
:ClrHome
:randInt(1,1000)→N
:Disp "Guess a number"
:For(I,1,10)
:Input "Guess?",G
:If N=G:Then
:Disp "You've got it!","Guesses:",I
:Pause
:Stop
:Else
:If N&gt;G:Then
:Disp "Higher..."
:Else
:Disp "Lower..."
:End
:End
:End
:Disp "You lose!","The number was:",N
</pre>

<p>Právě díky ucelené kombinaci grafického rastrového displeje a jednoduše
pochopitelného TI BASICu se tyto kalkulačky staly velmi populární a vznikaly
pro ně různé typy aplikací, včetně různých her. Později se dokonce (původně
neoficiálně) objevila i možnost programování ve strojovém kódu a některé
nejnovější modely (TI-Nspire) je možné programovat ve známém programovacím
jazyce Lua.</p>

<p><a href="http://www.ticalc.org/images/calcs/92plus-big.gif">Model TI-92 Plus vsadil na odlišný design s&nbsp;QWERTY klávesnicí.</a></p>



<p><a name="k05"></a></p>
<h2 id="k05">5. Další výrobci programovatelných kalkulaček</h2>

<p>Programovatelné kalkulačky vyrábělo i mnoho dalších společností. Nesmíme
zapomenout na Casio, která vlastně stála na samotném začátku těchto produktů,
protože její model stolního programovatelného kalkulátoru AL-1000 pochází
z&nbsp;poloviny šedesátých let minulého století, tj.&nbsp;z&nbsp;období před
vznikem mikroprocesorů a samozřejmě i mikropočítačů. Později tato společnost
začala nabízet jak klasické programovatelné kalkulačky se sedmisegmentovým
displejem, tak i kalkulačky se dvěma či více řádky textu (FX-850P) a samozřejmě
i plnohodnotné grafické kalkulačky (FX-7000G, první grafická kalkulačka
dostupná veřejnosti).</p>

<p>Ovšem programovatelné kalkulačky se vyráběly i v&nbsp;zemích RVHP. Příkladem
je stolní programovatelný kalkulátor ISKRA 123 z&nbsp;počátku sedmdesátých let
minulého století. Kapesní kalkulačky se začaly vyrábět o přibližně šest let
později: Elektronika B3-21, Elektronika B3-34 a zejména pak Elektronika MK-52.
Tento poslední model je zajímavý mj.&nbsp;i tím, že byl použit v&nbsp;kosmickém
programu Sojuz (let TM-7, doba trvání celkem 151 dnů) jako záloha za hlavní
řídicí počítač. Tento model byl, podobně jako kalkulačky TI na západě, velmi
populární, a to i díky tomu, že vzniklo mnoho výukových programů, ale i her
(ostatně pro mnoho uživatelů se programovatelné kalkulačky staly prvním
&bdquo;počítačem&ldquo;, s&nbsp;nímž se kdy setkali). Mimochodem &ndash; tyto
kalkulačky používaly RPN, podobně jako je tomu u mnoha modelů HP.</p>



<p><a name="k06"></a></p>
<h2 id="k06">6. Série HP 10c</h2>

<p>Popis způsobu programování si ukážeme na sérii HP 10c, která je dodnes
populární, a to do té míry, že se vyrábí klony těchto kalkulaček, protože HP
příliš nemá zájem o udržování svého portfolia (až na jednu výjimku).
V&nbsp;sérii HP 10c vzniklo pět základních modelů:</p>

<table>
<tr><th>Model</th><th>Popis</th></tr>
<tr><td>HP-10c</td><td>vědeckotechnická kalkulačka &ndash; základní model</td></tr>
<tr><td>HP-11c</td><td>vědeckotechnická kalkulačka &ndash; střední model</td></tr>
<tr><td>HP-12c</td><td>kalkulačka nabízející složitější algoritmy pro obchodníky, burzu, hypotéky atd.</td></tr>
<tr><td>HP-15c</td><td>vědeckotechnická kalkulačka &ndash; nejvyšší model</td></tr>
<tr><td>HP-16c</td><td>programátorská kalkulačka s&nbsp;převody mezi soustavami</td></tr>
</table>

<p>Zajímavé je, že model HP-12c se vyrábí dodnes &ndash; a to od roku 1981!</p>



<p><a name="k07"></a></p>
<h2 id="k07">7. Programování na kalkulačkách série HP 10c</h2>

<p>Programování se na všech kalkulačkách série HP 10c provádí stejným způsobem,
ovšem možnosti jednotlivých modelů se od sebe odlišují, protože některé
instrukce jsou dostupné jen v&nbsp;konkrétních modelech. Obecně platí, že
HP-12c je vybavena nejméně instrukcemi a naopak HP-15c má instrukcí nejvíce.
Všechny instrukce jsou zaznamenány formou kódu stisknuté klávesy
popř.&nbsp;kombinací dvou či tří kláves. Kód klávesy se zjišťuje jednoduše
&ndash; pro numerické klávesy se kód rovná přímo cifře (0==0 atd.), pro ostatní
klávesy se její kód získá z&nbsp;pozice klávesy na klávesnici. Například
klávesa RCL je ve čtvrté řadě na páté pozici, tudíž je její kód 45. Klávesy +,
-, &times; a &div; jsou v&nbsp;desáté řadě, která se kóduje jako 0,
tj.&nbsp;&div; má kód 10, &times; má kód 20, - má kód 30 a + má kód 40.</p>

<a href="http://www.root.cz/obrazek/252746/"><img src="https://i.iinfo.cz/images/238/hp12c-prev.jpg" class="image-252746" alt="&#160;" height="237" width="370" /></a>
<p><i>Obrázek 2: Rozmístění kláves na kalkulačce HP-12c: čtyři řady po deseti klávesách.</i></p>

<p>Samotný program se zaznamenává stiskem příslušných kláves, takže kalkulačky
neobsahují žádný parser a vlastně ani žádnou kontrolu validity kódu. Při
programování se využívá pět speciálních klávesových kombinací:</p>

<table>
<tr><th>Klávesa</th><th>Význam</th></tr>
<tr><td>P/R</td><td>Program/Run &ndash; přepínání režimu programování/běhu</td></tr>
<tr><td>R/S</td><td>Run/Stop &ndash; umožňuje kdykoli zastavit a znovuspustit program</td></tr>
<tr><td>MEM</td><td>Memory &ndash; zobrazí využití paměti (počet zaznamenaných kroků)</td></tr>
<tr><td>SST</td><td>Single Step &ndash; krokování popř.&nbsp;přechod na další příkaz</td></tr>
<tr><td>BST</td><td>Back Step &ndash; přechod na předchozí příkaz</td></tr>
</table>



<p><a name="k08"></a></p>
<h2 id="k08">8. Základní příkazy zadávané z&nbsp;klávesnice</h2>

<p>Při programování lze využít dvacet registrů dostupných přes klávesy
<strong>STO</strong> (<i>store</i>) a <strong>RCL</strong> (<i>recall</i>) a
taktéž několik zásobníkových operací, především pak <strong>x&lt;&gt;y</strong>
(<i>swap</i>), <strong>R↓</strong> (<i>roll down</i>, funguje i jako
<i>drop</i>) a samozřejmě <strong>Enter</strong> (<i>dup</i>).</p>

<p>Jak jsme si již řekli v&nbsp;předchozí kapitole, jsou programy přímo
&bdquo;ťukány&ldquo; na klávesnici, stejně jako běžné výpočty. Ovšem některé
příkazy mají smysl jen při programování:</p>

<table>
<tr><th>Příkaz</th><th>Význam</th></tr>
<tr><td>PSE</td><td>pozastaví program na jednu sekundu a zobrazí mezivýsledek (vrchol zásobníku)</td></tr>
<tr><td>GTO</td><td>skok na příkaz xyz, kde xyz je trojmístné číslo různé od 000</td></tr>
<tr><td>GTO 000</td><td>konec programu (END)</td></tr>
<tr><td>x&lt;=y</td><td>pokud je prvek na vrcholu zásobníku menší nebo roven druhému prvku, provede se další instrukce</td></tr>
<tr><td>x=0</td><td>pokud je prvek na vrcholu zásobníku nulový, provede se další instrukce, jinak se tato instrukce přeskočí</td></tr>
</table>

<p>S&nbsp;využitím kombinace <strong>GTO</strong>, <strong>x&lt;=y</strong> a
<strong>x=0</strong> lze implementovat jak programové smyčky, tak i rozeskoky
na základě podmínky.</p>

<p>A to je vše! Programátoři musí vystačit pouze se zásobníkem s&nbsp;hloubkou
čtyř prvků, dvaceti pracovními registry, třemi operacemi nad zásobníkem, dvěma
podmínkami a nepodmíněným skokem. To kupodivu stačí i na složitější
programy a výpočty.</p>

<p>Složitější program naleznete zde: <a href="http://www.rskey.org/hp11c">http://www.rskey.org/hp11c</a>.</p>



<p><a name="k09"></a></p>
<h2 id="k09">9. Jednoduchá nekonečná smyčka od 0 do (téměř) nekonečna</h2>

<p>Podívejme se nyní na způsob naprogramování jednoduché nekonečné smyčky,
která bude postupně s&nbsp;jednosekundovou pauzou zobrazovat číselnou řadu 0,
1, 2, ... Samotný program je velmi jednoduchý a předpokládá, že na zásobníku
bude na začátku uložena alespoň jedna nula (pokud tam bude jiné číslo, bude
smyčka začínat na této hodnotě). Ve smyčce se postupně hodnota na zásobníku
zvýší o jedničku operací 1 +, následně se výsledek zobrazí uživateli po dobu
jedné sekundy příkazem <strong>PSE</strong> (pause) a posléze se příkazem
<strong>GTO</strong> (goto) skočí zpět na první instrukci:</p>

<table>
<tr><th>Návěští</th><th>Shift</th><th>Klávesa</th><th>Číslo</th><th>Cíl</th><th>Poznámka</th></tr>
<tr><td>001</td><td>&nbsp;</td><td>&nbsp;</td><td>1</td><td>&nbsp;</td><td>vložení konstanty 1 na zásobník</td></tr>
<tr><td>002</td><td>&nbsp;</td><td>+</td><td>&nbsp;</td><td>&nbsp;</td><td>přičtení jedničky k&nbsp;předchozí hodnotě</td></tr>
<tr><td>003</td><td>g</td><td>PSE</td><td>&nbsp;</td><td>&nbsp;</td><td>pauza 1sec na zobrazení výsledků uživateli</td></tr>
<tr><td>004</td><td>g</td><td>GTO</td><td>&nbsp;</td><td>001</td><td>skok na začátek smyčky</td></tr>
</table>

<p>Program uvedený v&nbsp;tabulce je relativně dobře čitelný, ovšem programátor
na displeji uvidí pouze následující řádky odpovídající kódům kláves (43=čtvrtá
řada, třetí klávesa zleva), zadaným číslům (1) a cílům skoku (001):</p>

<pre>
001,        1
002,       40
003,    43 31
004,43,33,001
</pre>

<p>Povšimněte si toho, že se všechny číslice bez problémů vejdou na LCD
s&nbsp;deseti znaky, čárky jsou totiž umístěny mezi čísly, nejedná se o
plnohodnotné znaky)</p>



<p><a name="k10"></a></p>
<h2 id="k10">10. Počítaná smyčka od n do 0</h2>

<p>Zkusme si napsat složitější program, který nyní bude obsahovat počítanou
smyčku od <i>n</i> (tato hodnota bude uložena na zásobníku před spuštěním
programu) do nuly. Zde již nevystačíme s&nbsp;pouhým příkazem
<strong>GTO</strong> pro nepodmíněný skok, ale musíme provést test na nulu
s&nbsp;tím, že se v&nbsp;případě rovnosti x==0 provede instrukce ihned za
testem a v&nbsp;případě nerovnosti se tato instrukce přeskočí:</p>

<table>
<tr><th>Návěští</th><th>Shift</th><th>Klávesa</th><th>Číslo</th><th>Cíl</th><th>Poznámka</th></tr>
<tr><td>001</td><td>&nbsp;</td><td>&nbsp;</td><td>1</td><td>&nbsp;</td><td>vložení jedničky na zásobník</td></tr>
<tr><td>002</td><td>&nbsp;</td><td>-</td><td>&nbsp;</td><td>&nbsp;</td><td>odečtení této jedničky od původní hodnoty</td></tr>
<tr><td>003</td><td>g</td><td>PSE</td><td>&nbsp;</td><td>&nbsp;</td><td>pauza 1sec na zobrazení výsledků uživateli</td></tr>
<tr><td>004</td><td>g</td><td>x=0</td><td>&nbsp;</td><td>&nbsp;</td><td>test, zda je výsledek nulový</td></tr>
<tr><td>005</td><td>g</td><td>GTO</td><td>&nbsp;</td><td>000</td><td>podmínka splněna: cíl 000=konec programu</td></tr>
<tr><td>006</td><td>g</td><td>GTO</td><td>&nbsp;</td><td>001</td><td>skok na začátek smyčky</td></tr>
</table>

<p>Podobně jako v&nbsp;předchozím příkladu, i zde uživatel při editaci programu
na displeji uvidí pouze následující sekvenci numerických hodnot:</p>

<pre>
001,        1
002,       30
003,    43 31
004,    43 35
005,43,33,000
006,43,33,001
</pre>



<p><a name="k11"></a></p>
<h2 id="k11">11. Výpočet faktoriálu</h2>

<p>Posledním příkladem, který si dnes ukážeme, je výpočet faktoriálu, a to opět
na kalkulačce HP 12c vybavené RPN a jen základními programovacími schopnostmi
(mimochodem &ndash; jedná se o nejdéle laděný výpočet faktoriálu, který jsem
zatím vytvořil, i assembler je mnohem jednodušší :-).</p>

<table>
<tr><th>Návěští</th><th>Shift</th><th>Klávesa</th><th>Číslo</th><th>Cíl</th><th>Poznámka</th></tr>
<tr><td>001</td><td>&nbsp;</td><td>STO    </td><td>0</td><td>&nbsp;</td><td>uložení <i>n</i> do registru číslo 0</td></tr>
<tr><td>002</td><td>&nbsp;</td><td>&nbsp; </td><td>1</td><td>&nbsp;</td><td>uložení jedničky (mezivýsledku) na zásobník</td></tr>
<tr><td>003</td><td>&nbsp;</td><td>RCL    </td><td>0</td><td>&nbsp;</td><td>uložení <i>n</i> na zásobník z registru číslo 0</td></tr>
<tr><td>004</td><td>&nbsp;</td><td>&times;</td><td>&nbsp;</td><td>&nbsp;</td><td>výpočet: n&times;mezivýsledek</td></tr>
<tr><td>005</td><td>&nbsp;</td><td>&nbsp; </td><td>1</td><td>&nbsp;</td><td>uložení jedničky na zásobník</td></tr>
<tr><td>006</td><td>&nbsp;</td><td>STO -  </td><td>0</td><td>&nbsp;</td><td>odečtení této jedničky on <i>n</i> (to je v&nbsp;registru 0)</td></tr>
<tr><td>007</td><td>&nbsp;</td><td>R↓     </td><td>&nbsp;</td><td>&nbsp;</td><td>odstranění pomocného mezivýsledku</td></tr>
<tr><td>008</td><td>g     </td><td>PSE    </td><td>&nbsp;</td><td>&nbsp;</td><td>pauza 1sec na zobrazení mezivýsledků uživateli</td></tr>
<tr><td>009</td><td>&nbsp;</td><td>RCL    </td><td>0</td><td>&nbsp;</td><td>uložení <i>n</i> na zásobník z registru číslo 0</td></tr>
<tr><td>010</td><td>g</td><td>x=0</td><td>&nbsp;</td><td>&nbsp;</td><td>test, zda je <i>n</i> nulové</td></tr>
<tr><td>011</td><td>g</td><td>GTO</td><td>&nbsp;</td><td>000</td><td>podmínka splněna: cíl 000=konec programu</td></tr>
<tr><td>012</td><td>g</td><td>GTO</td><td>&nbsp;</td><td>004</td><td>další výpočet, tentokrát n-1&times;mezivýsledek</td></tr>
</table>

<p>Po dokončení programu je možné si aktuální výsledek zobrazit klávesou R↓.</p>

<p>Poznámka: největší faktoriál, pro nějž dává výpočet smysl, je pro n=69.
V&nbsp;tomto případě je vhodné vynechat osmou instrukci, jinak bude výpočet
trvat poměrně dlouho (minutu a cca 20 sekund).</p>

<p>Stejně jako v&nbsp;obou předchozích příkladech se uživatel při programování
musí smířit se zobrazením sekvence číslic:</p>

<pre>
001,     44 0
002,        1
003,     45 0
004,       20
005,        1
006,44   30 0
007,       33
008,    43 31
009,     45 0
010,    43 35
011,43,33,000
012,43,33,004
</pre>

<p>To už se pomalu blížíme i ke slavnému Brainfucku... :-)</p>



<p><a name="k12"></a></p>
<h2 id="k12">12. Odkazy na Internetu</h2>

<ol>

<li>Comparison of Texas Instruments graphing calculat<br />
<a href="https://en.wikipedia.org/wiki/Comparison_of_Texas_Instruments_graphing_calculators">https://en.wikipedia.org/wiki/Comparison_of_Texas_Instruments_graphing_calculators</a>
</li>

<li>Keystroke Programming<br />
<a href="https://en.wikipedia.org/wiki/Keystroke_programming">https://en.wikipedia.org/wiki/Keystroke_programming</a>
</li>

<li>The Museum of HP Calculators<br />
<a href="http://hpmuseum.org/">http://hpmuseum.org/</a>
</li>

<li>HP 9100<br />
<a href="http://www.hpmuseum.org/hp9100.htm">http://www.hpmuseum.org/hp9100.htm</a>
</li>

<li>TI calculators<br />
<a href="http://www.ticalc.org/">http://www.ticalc.org/</a>
</li>

<li>Programmable calculator<br />
<a href="https://en.wikipedia.org/wiki/Programmable_calculator">https://en.wikipedia.org/wiki/Programmable_calculator</a>
</li>

<li>Elektronika MK-52<br />
<a href="https://en.wikipedia.org/wiki/Elektronika_MK-52">https://en.wikipedia.org/wiki/Elektronika_MK-52</a>
</li>

<li>Casio FX-502P emulator<br />
<a href="http://sim41.webcindario.com/sim502.htm">http://sim41.webcindario.com/sim502.htm</a>
</li>

<li>Casio FX-502P series<br />
<a href="https://en.wikipedia.org/wiki/Casio_FX-502P_series">https://en.wikipedia.org/wiki/Casio_FX-502P_series</a>
</li>

<li>Elektronika MK-61<br />
<a href="https://en.wikipedia.org/wiki/Elektronika_MK-61">https://en.wikipedia.org/wiki/Elektronika_MK-61</a>
</li>

<li>Chinese BASIC<br />
<a href="https://en.wikipedia.org/wiki/Chinese_BASIC">https://en.wikipedia.org/wiki/Chinese_BASIC</a>
</li>

<li>Boolfuck<br />
<a href="http://samuelhughes.com/boof/">http://samuelhughes.com/boof/</a>
</li>

<li>Smallfuck<br />
<a href="http://esolangs.org/wiki/Smallfuck">http://esolangs.org/wiki/Smallfuck</a>
</li>

<li>BitChanger<br />
<a href="http://esolangs.org/wiki/BitChanger">http://esolangs.org/wiki/BitChanger</a>
</li>

<li>Programming Puzzles &amp; Code Golf - Interpret ///<br />
<a href="http://codegolf.stackexchange.com/questions/37014/interpret-pronounced-slashes">http://codegolf.stackexchange.com/questions/37014/interpret-pronounced-slashes</a>
</li>

<li>Reg Xy<br />
<a href="http://c2.com/cgi/wiki?RegXy">http://c2.com/cgi/wiki?RegXy</a>
</li>

<li>Queue (abstract data type)<br />
<a href="https://en.wikipedia.org/wiki/Queue_%28abstract_data_type%29">https://en.wikipedia.org/wiki/Queue_%28abstract_data_type%29</a>
</li>

<li>Register Machine<br />
<a href="https://en.wikipedia.org/wiki/Register_machine">https://en.wikipedia.org/wiki/Register_machine</a>
</li>

<li>Fueue<br />
<a href="http://esolangs.org/wiki/Fueue">http://esolangs.org/wiki/Fueue</a>
</li>

<li>///<br />
<a href="http://esolangs.org/wiki////">http://esolangs.org/wiki////</a>
</li>

<li>Esolang, the esoteric programming languages wiki<br />
<a href="https://esolangs.org/wiki/Main_Page">https://esolangs.org/wiki/Main_Page</a>
</li>

<li>Esoteric Topics in Computer Programming<br />
<a href="http://web.archive.org/web/20020609152409/www.catseye.mb.ca/esoteric/index.html">http://web.archive.org/web/20020609152409/www.catseye.mb.ca/esoteric/index.html</a>
</li>

<li>Programming Languages designed by Wouter von Oortmerssen<br />
<a href="http://strlen.com/programming-languages">http://strlen.com/programming-languages</a>
</li>

<li>Two-dimensional languages<br />
<a href="https://esolangs.org/wiki/Category:Two-dimensional_languages">https://esolangs.org/wiki/Category:Two-dimensional_languages</a>
</li>

<li>Piet (homepage)<br />
<a href="http://www.dangermouse.net/esoteric/piet.html">http://www.dangermouse.net/esoteric/piet.html</a>
</li>

<li>Piet (na Esolang)<br />
<a href="https://esolangs.org/wiki/Piet">https://esolangs.org/wiki/Piet</a>
</li>

<li>Piet IDE<br />
<a href="http://www.rapapaing.com/blog/?page_id=6">http://www.rapapaing.com/blog/?page_id=6</a>
</li>

<li>JSFuck (homepage)<br />
<a href="http://www.jsfuck.com/">http://www.jsfuck.com/</a>
</li>

<li>JSFuck (na Esolang)<br />
<a href="https://esolangs.org/wiki/JSFuck">https://esolangs.org/wiki/JSFuck</a>
</li>

<li>JSFuck (na Wikipedii)<br />
<a href="https://en.wikipedia.org/wiki/JSFuck">https://en.wikipedia.org/wiki/JSFuck</a>
</li>

<li>Malbolge (na Esolang)<br />
<a href="https://esolangs.org/wiki/Malbolge">https://esolangs.org/wiki/Malbolge</a>
</li>

<li>Malbolge (na Wikipedii)<br />
<a href="https://en.wikipedia.org/wiki/Malbolge">https://en.wikipedia.org/wiki/Malbolge</a>
</li>

<li>Befunge (na Esolang)<br />
<a href="https://esolangs.org/wiki/Befunge">https://esolangs.org/wiki/Befunge</a>
</li>

<li>Befunge (na Wikipedii)<br />
<a href="https://en.wikipedia.org/wiki/Befunge">https://en.wikipedia.org/wiki/Befunge</a>
</li>

<li>Minifuck<br />
<a href="https://esolangs.org/wiki/Minifuck">https://esolangs.org/wiki/Minifuck</a>
</li>

<li>XMLfuck<br />
<a href="https://esolangs.org/wiki/XMLfuck">https://esolangs.org/wiki/XMLfuck</a>
</li>

<li>The False Programming Language<br />
<a href="http://strlen.com/false-language">http://strlen.com/false-language</a>
</li>

<li>The FALSE Programming Language Manual<br />
<a href="http://strlen.com/false/false.txt">http://strlen.com/false/false.txt</a>
</li>

<li>Wouter van Oortmerssen<br />
<a href="http://esolangs.org/wiki/Wouter_van_Oortmerssen">http://esolangs.org/wiki/Wouter_van_Oortmerssen</a>
</li>

<li>dc (computer program)<br />
<a href="https://en.wikipedia.org/wiki/Dc_%28computer_program%29">https://en.wikipedia.org/wiki/Dc_%28computer_program%29</a>
</li>

<li>dc (na Esolang)<br />
<a href="http://esolangs.org/wiki/Dc">http://esolangs.org/wiki/Dc</a>
</li>

<li>Whitespace - tutorial<br />
<a href="http://compsoc.dur.ac.uk/whitespace/tutorial.html">http://compsoc.dur.ac.uk/whitespace/tutorial.html</a>
</li>

<li>Programovací jazyk Forth a zásobníkové procesory<br />
<a href="http://www.root.cz/clanky/programovaci-jazyk-forth-a-zasobnikove-procesory/">http://www.root.cz/clanky/programovaci-jazyk-forth-a-zasobnikove-procesory/</a>
</li>

<li>Seriál Programovací jazyk Forth<br />
<a href="http://www.root.cz/serialy/programovaci-jazyk-forth/">http://www.root.cz/serialy/programovaci-jazyk-forth/</a>
</li>

<li>Programovací jazyk Factor<br />
<a href="http://www.root.cz/clanky/programovaci-jazyk-factor/">http://www.root.cz/clanky/programovaci-jazyk-factor/</a>
</li>

<li>Grafický metaformát PostScript<br />
<a href="http://www.root.cz/clanky/graficky-metaformat-postscript/">http://www.root.cz/clanky/graficky-metaformat-postscript/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2016</small></p>
</body>
</html>

