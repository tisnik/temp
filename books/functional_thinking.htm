<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Recenze knihy Functional Thinking (Paradigm over syntax)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Recenze knihy Functional Thinking (Paradigm over syntax)</h1>

<h3>Pavel Tišnovský</h3>

<p></p>

<h1>Úvodník</h1>

<p>Vývojáři sledující dění v&nbsp;oblasti rozvoje programovacích jazyků zajisté
zaznamenali, že v&nbsp;posledních několika letech se (opět) dostává do módy
funkcionální paradigma, které si našlo cestu i do Javy 8 atd. Praktické použití
tohoto paradigmatu shrnuje kniha Functional Thinking Neala Forda.</p>



<p><q>The tricky part is learning to <i>think</i> in a different way.</q></p>

<p>Na trhu již dnes existuje minimálně několik desítek knih zabývajících se
funkcionálním programováním či funkcionálním paradigmatem. Některé
z&nbsp;těchto knih jsou ve skutečnosti spíše učebnicemi určitého programovacího
jazyka (vlastní paradigma je mnohdy jen naznačeno v&nbsp;úvodu), další knihy
pak teoretickým úvodem do funkcionálního programování, popř.&nbsp;i do lambda
kalkulu a teorie kategorií. Knížka nazvaná <i>Functional Thinking</i>
s&nbsp;podtitulem <i>Paradigm over syntax</i> je naproti tomu pojata prakticky,
protože na mnoha praktických příkladech seznamuje čtenáře s&nbsp;některými
aspekty funkcionálního programování, přičemž se předpokládá, že čtenář již
ovládá &bdquo;klasické&ldquo; imperativní a OO paradigma. Příklady jsou
implementovány ne v&nbsp;jednom, ale hned ve čtyřech programovacích jazycích,
protože autor pro vysvětlování funkcionálního přístupu používá Groovy, Scalu,
Clojure a Javu 8 (tedy jazyky běžící nad JVM).</p>

<p><q>Life's too short for <strong>malloc</strong>.</q></p>

<p>Knihu <i>Functional Thinking</i> však ve skutečnosti není možné považovat za
učebnici ani jednoho z&nbsp;těchto programovacích jazyků (ostatně by to nebylo
na přibližně 160 stránkách možné), ale skutečně za seznámení čtenářů
s&nbsp;funkcionálním paradigmatem a jeho dopadem na způsob vývoje aplikací.
Nejprve jsou vysvětleny rozdíly mezi imperativním a funkcionálním paradigmatem
a hned ve druhé kapitole se čtenáři seznámí s&nbsp;funkcemi typu <i>map</i>,
<i>filter</i> a <i>reduce</i> i se způsobem jejich použití (a pojmenování)
v&nbsp;Groovy, Scale, Clojure i Javě 8. Následuje poměrně podrobně popsané
vysvětlení dalších technik obvykle používaných ve funkcionálních jazycích:
funkce vyššího řádu, uzávěry (closures), currying, memoizace (uložení výsledků
funkcí bez vedlejších efektů do vyrovnávací paměti) a taktéž využití takzvaných
líných sekvencí (resp.&nbsp;v&nbsp;této knize pouze líných seznamů).</p>

<p><q>Typically, developers learn new languages by applying what they know
about existing languages. But learning a new paradigm is difficult &ndash; you
must learn to see different solutions to familiar problems.</q></p>

<p>Jen poměrně krátce je zmíněno použití rekurze a některé problémy, které může
&bdquo;obyčejná&ldquo; rekurze při výpočtech způsobit. S&nbsp;touto
problematikou samozřejmě souvisí i TCO (<i>Tail Call Optimization</i>), což je
ovšem téma, které je v&nbsp;knize popsáno jen velmi stručnou formou a bohužel
navíc bez demonstračních příkladů. To je zejména u programovacích jazyků
postavených nad JVM škoda (na druhou stranu se například v&nbsp;Clojure dá
v&nbsp;praxi většinou bez rekurze obejít). Tam, kde je to možné a praktické,
jsou uvedeny demonstrační příklady ve všech čtyřech zmíněných programovacích
jazycích, ovšem samotná teorie, která za těmito technikami stojí, není většinou
příliš rozvedena (to ostatně ani většinou vývojáři nepotřebují).</p>

<p><q>It is better to have 100 functions operate on one data structure than 10
functions on 10 data structures.</q></p>

<p>V&nbsp;páté kapitole je vysvětleno, proč se v&nbsp;mnoha funkcionálních
jazycích setkáme s&nbsp;použitím pouze několika základních typů datových
struktur (typicky seznamu, mapy a množiny) a jaký to má dopad na celkovou
architekturu vytvářených programů, zejména v&nbsp;porovnání s&nbsp;klasickým OO
přístupem. Ovšem hlavním tématem této kapitoly je popis, jak je možné daný
programovací jazyk &bdquo;ohnout&ldquo; takovým způsobem, aby se v&nbsp;něm dal
snadno implementovat řešený algoritmus (a nikoli naopak, že se řešení problémů
&bdquo;ohne&ldquo; tak, aby to odpovídalo vlastnostem programovacího jazyka).
Z&nbsp;tohoto důvodu je tato kapitola rozdělená do několika rozdílných částí,
protože každý programovací jazyk má v&nbsp;tomto ohledu jiné vlastnosti
(Clojure je velmi elastický, na rozdíl od Javy atd.). Je trošku škoda, že tato
kapitola není rozsáhlejší, protože například vysvětlení multimetod
v&nbsp;Clojure je podle mého názoru nedostatečné a asi se jedná jen o
připomenutí, že takováto technika vůbec existuje.</p>

<p><q>I never want to work in a non-garbage-collected language again. I paid my
dues in languages like C++ for too many years, and I don't want to surrender
the conveniences of modern languages.</q></p>

<p>Ve světě objektově orientovaných jazyků se poměrně často používají
(popř.&nbsp;aspoň citují) návrhové vzory (<i>degign patterns</i>). A právě
problematice návrhových vzorů je věnována šestá kapitola. Vzory jsou probírány
s&nbsp;ohledem na funkcionální programování, které se v&nbsp;mnoha ohledech
odlišuje od OO přístupu. Proto také některé původní návrhové vzory nemají ve
funkcionálním paradigmatu svůj přesný obraz (a ani nemohou mít, protože
v&nbsp;OO přístupu se řeší odlišný základní problém &ndash; komunikace mezi
objekty). V&nbsp;šesté kapitole jsou některé tradiční návrhové vzory zmíněny a
je ukázáno, jak je lze implementovat při použití funkcionálního paradigmatu.
Podle mého názoru je však nejdůležitější samotný závěr této kapitoly, který se
věnuje znovupoužití kódu a refaktoringu, včetně popisu rozdílu mezi použitím
dědičnosti v&nbsp;OOP (mnohdy zneužívaná technika) a kompozice jakožto
alternativní techniky.</p>

<p><q>Working in a particular abstraction every day causes it to seep gradually
into your brain, influencing the way you solve problems.</q></p>

<p>Teprve v&nbsp;předposlední kapitole je čtenář podrobněji seznámen
s&nbsp;některými novými vlastnostmi programovacího jazyka Java 8. Umístění této
kapitoly až na konec knihy je ovšem logické &ndash; pokud by tato kapitola byla
umístěna na začátek, musela by pravděpodobně být pojata jako pouhá referenční
příručka seznamující čtenáře s&nbsp;novou syntaxí a novými třídami
popř.&nbsp;metodami. Ovšem díky tomu, že se popis nových vlastností Javy 8
ocitl až na prakticky samotném konci knihy, se autorovi podařilo dosáhnout
zajímavého efektu: po popisu každé nové vlastnosti (lambdy, proudy, mezioperace
i ukončující operace nad proudy) si čtenář uvědomí, <i>proč</i> byla daná
vlastnost do Javy 8 přidána a jak je možné tuto vlastnost použít při použití
funkcionálního paradigmatu resp.&nbsp;funkcionálního přístupu
k&nbsp;implementovaným algoritmům. Dále je v&nbsp;této kapitole popsána tvorba
&bdquo;funkcionálního rozhraní&ldquo;, zejména pak způsob tvorby tříd,
z&nbsp;nichž se konstruují neměnitelné (<i>immutable</i>) objekty.</p>

<p><q>Every Access project will eventually fail because, while 80% of what the
user wants is fast and easy to create, and the next 10% is possible with
difficulty, ultimately the last 10% is impossible because you can’t get far
enough underneath the built-in abstractions, and users always want 100% of what
they want.</q></p>

<p>Závěrečná kapitola je věnována použití většího množství paradigmat
v&nbsp;jednom projektu, samozřejmě s&nbsp;varováním, s&nbsp;jakými problémy se
může toto řešení setkat. Autor se zde zabývá i rozdílem mezi nástroji (nikoli
nutně programovacími jazyky) založenými na určitém kontextu a naopak nástroji,
které jsou jednodušší, obecnější a je možné je spojovat s&nbsp;využitím
kompozice. Zde samozřejmě nesmí chybět historka popsaná například <a
href="http://www.leancrew.com/all-this/2011/12/more-shell-less-egg/">zde</a>
(jen krátce: Knuthův program napsaný na více než deseti stránkách komentovaného
Pascalovského kódu přepsal Doug McIlroy do pouhých šesti příkazů spojených přes
unixovou rouru).</p>

<p><q>This is why every project eventually hates Maven. Maven is a classic
contextual tool.</q></p>

<p>Shrnuto:</p>

<ol>

<li>Nečekejte učebnici programování a už vůbec ne učebnici nějakého konkrétního
programovacího jazyka.</li>

<li>Předpokládá se aktivní znalost alespoň jednoho z&nbsp;jazyků v&nbsp;této
knize použitých (stačí i Java <strong>před</strong> verzí 8, libovolná verze
Groovy, Scaly či Clojure).</li>

<li>Takovými &bdquo;maličkostmi&ldquo;, jako jsou konvence pojmenování souborů,
překlad aplikace či její spuštění, se autor nezabývá; ostatně na toto téma
existuje mnoho jiných knih a učebnic.</li>

<li>Nečekejte ani popis teorie kategorií (ta je zmíněna snad jen na dvou
místech).</li>

<li>Naproti tomu lze předpokládat, že programátoři používající imperativní a OO
přístup se dozví naprostou většinu důležitých a relevantních informací
potřebných pro vyzkoušení funkcionálního přístupu.</li>

<li>Pokud se někdo chce nezávazně seznámit s&nbsp;funkcionálním paradigmatem a
jeho použitím v&nbsp;moderních jazycích, je tato kniha pro začátek velmi
dobrá.</li>

</ol>

<p>Poznámka na závěr: cena necelých 40 dolarů se může při objednání papírové
verze dost prodražit, pokud budete mít stejné štěstí jako autor recenze a
budete muset deklarovat cenu zboží v&nbsp;balíku :-)</p>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2016</small></p>
</body>
</html>

