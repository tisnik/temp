<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Střípky z virtuální konference KubeCon a CloudNativeCon (den první)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Střípky z virtuální konference KubeCon a CloudNativeCon (den první)</h1>

<h3>Pavel Tišnovský</h3>

<p></p>

<h1>Úvodník</h1>

<p>Včera nastal dlouho očekávaný (a taktéž odkládaný) den &ndash; začala konference KubeCon a CloudNativeCon 2020. Původně se mělo jednat o klasickou konferenci, ovšem kvůli omezením způsobeným koronavirem se nakonec konference pořádá virtuálně, navíc s mnohem větším počtem účastníků.</p>



<h2>Obsah</h2>

<p><a href="#k01">1. Střípky z&nbsp;virtuální konference KubeCon a CloudNativeCon (den první)</a></p>
<p><a href="#k02">2. Témata, kterými se přednášející zabývají</a></p>
<p><a href="#k03">3. Formát virtuální konference</a></p>
<p><a href="#k04">4. Vybrané přednášky z&nbsp;prvního dne</a></p>
<p><a href="#k05">5. From Minikube to Production, Never Miss a Step in Getting Your K8s Ready</a></p>
<p><a href="#k06">6. Help! My Cluster Is On The Internet: Container Security Fundamentals</a></p>
<p><a href="#k07">7. Welcome to CloudLand! An Illustrated Intro to the Cloud Native Landscape</a></p>
<p><a href="#k08">8. Tutorial: Using BPF in Cloud Native environments</a></p>
<p><a href="#k09">9. Panel: Ask me anything about service mesh</a></p>
<p><a href="#k10">10. Vybrané přednášky na zítřek</a></p>
<p><a href="#k11">11. Odkazy na Internetu</a></p>



<p><a name="k01"></a></p>
<h2 id="k01">1. Střípky z&nbsp;virtuální konference KubeCon a CloudNativeCon (den první)</h2>

<p>Konference s&nbsp;plným názvem <i>KubeCon + CloudNativeCon Europe 2020</i>
se původně měla konat již na přelomu března a dubna, a to v&nbsp;Amsterdamu.
Ovšem právě v&nbsp;té době se začal mj.&nbsp;i v&nbsp;Evropě rozšiřovat
koronavirus, takže nakonec došlo k&nbsp;přesunu termínu konference až na tento
týden (17.8 až 20.8) a konference se stala plně virtualizovanou. To lze
považovat jak za výhodu, tak i za nevýhodu. Výhodou jsou značné změny
v&nbsp;ceníku. Původně stál vstup cca 900 až 1250 euro (v&nbsp;závislosti na
době objednání atd.), bez letenky a ubytování. Cena virtuální konference se
snížila velmi markantně na několik set Kč (v&nbsp;přepočtu), což pravděpodobně
umožnilo, že se nakonec přihlásilo mnohem větší množství lidí (píše se až o
20000 účastnících!). Na druhou stranu se pochopitelně ztratilo kouzlo
konferencí umožňující mj.&nbsp;získat užitečné profesní kontakty.</p>

<a href="https://www.root.cz/obrazek/413631/"><img src="https://i.iinfo.cz/images/153/kubecon1-1-prev.png" class="image-413631" alt="&#160;" width="370" height="185" /></a>
<p><i>Obrázek 1: Vstupní hala do virtuální konference.</i></p>

<p>Důležitý je samozřejmě především obsah konference, kterému se budeme věnovat
v&nbsp;dalších kapitolách, ale protože se nacházíme na technologickém serveru,
zmíním se v&nbsp;krátkosti o technologickém zabezpečení. Tvoří ho webová
aplikace s&nbsp;virtuální konferenční budovou, odkazem na sponzory atd. a
s&nbsp;rozpisem přednášek a panelových diskuzí. Přednášky jsou řešeny video
streamem (pracuje i pro více přednášejících, například u panelových diskusí)
doplněným o slajdy, možnost položení dotazů atd. Vše pracuje bez problémů i
v&nbsp;Linuxu s&nbsp;poměrně specifickou konfigurací grafického uživatelského
rozhraní (to by sice mělo být u webových aplikací naprostou samozřejmostí,
ovšem v&nbsp;praxi tomu tak vždy nemusí být &ndash; nějaké více či méně závažné
problémy se v&nbsp;mém případě vyskytují u většiny aplikací pro
videokonference). Pro komunikaci se používá Slack.</p>

<a href="https://www.root.cz/obrazek/413632/"><img src="https://i.iinfo.cz/images/153/kubecon1-2-prev.png" class="image-413632" alt="&#160;" width="370" height="184" /></a>
<p><i>Obrázek 2: Stánky sponzorů.</i></p>

<p>Samotná aplikace pro prezentaci přednášek je pojata poměrně minimalisticky
(viz dále přiložené screenshoty), ovšem nalezneme zde prakticky všechny
důležité prvky. Prozatím jsem navštívil přibližně pět hodin přednášek a za tu
dobu došlo ke třem výpadkům, každý přibližně na deset sekund, což není při
uvažovaném počtu 20000 účastníků nijak kritické &ndash; spíše naopak, když si
uvědomíme, že na běžné konferenci se například řeší připojení notebooků a
problémy s&nbsp;videem obecně.</p>

<p><div class="rs-tip-major">Poznámka: konference se sice virtuálně koná
v&nbsp;Amsterdamu, takže časy jsou uvedeny v&nbsp;CEST, ovšem kvůli ohledu na
účastníky z&nbsp;USA a Kanady jsou přednášky posunuty tak, aby začínaly až
odpoledne, takže výsledkem je kompromis dobrý pro obě strany Atlantiku (ovšem
jedna z&nbsp;přednášejících pochází z&nbsp;Tokia).</div></p>

<a href="https://www.root.cz/obrazek/413633/"><img src="https://i.iinfo.cz/images/153/kubecon1-3-prev.png" class="image-413633" alt="&#160;" width="370" height="182" /></a>
<p><i>Obrázek 3: Pro komunikaci se používá Slack.</i></p>



<p><a name="k02"></a></p>
<h2 id="k02">2. Témata, kterými se přednášející zabývají</h2>

<p>Již &bdquo;Kube&ldquo; v&nbsp;názvu konference dosti přesně naznačuje, že
poměrně velká část přednášek je zaměřena na <i>Kubernetes</i>, popř.&nbsp;na
technologie, které na Kubernetes navazují. &bdquo;CloudNative&ldquo; je naproti
tomu mnohem širší termín, který zahrnuje produkty a technologie, které jsou
zmíněny na <a href="https://landscape.cncf.io/">https://landscape.cncf.io/</a>.
Jedná se jak o již zmíněné Kubernetes, tak i o Prometheus, Jaeger (trasování),
NATS (streamovací platforma), Helm, Rook, etcd (této databázi bude věnován
samostatný článek), Envoy, Fluentd, Argo, Falso, Dragonfly atd. Témata většiny
přednášek jsou zaměřena na praktické nasazování služeb a mikroslužem, jejich
správu, zajištění bezpečnosti, jejich monitoring atd. Jen zlomek přednášek je
pak zaměřen na vývojáře (což je ovšem s&nbsp;ohledem na hlavní téma konference
pochopitelné).</p>

<a href="https://www.root.cz/obrazek/413634/"><img src="https://i.iinfo.cz/images/153/kubecon1-4-prev.png" class="image-413634" alt="&#160;" width="370" height="220" /></a>
<p><i>Obrázek 4: Rozhraní webové aplikace pro prezentaci přednášek. Zde je
ukázáno, že kromě slajdů je možné zobrazit i větší množství
přednášejících.</i></p>



<p><a name="k03"></a></p>
<h2 id="k03">3. Formát virtuální konference</h2>

<p>Přednášky a panelové diskuse jsou rozděleny podle témat a vždy jich několik
běží paralelně (kromě keynotes). To na jednu stranu znamená, že se účastníci
nebudou nudit &ndash; vždy si vyberou zajímavé téma &ndash; ale na stranu
druhou nejde stihnout vše. To však nemusí příliš vadit, protože přednášky budou
umístěny na <a href="https://www.youtube.com/">https://www.youtube.com/</a> (až
se tak stane, budeme čtenáře informovat ve zprávičce).  Nyní slibovaná
témata:</p>

<ol>
<li>101 Track</li>
<li>Application + Development</li>
<li>Case Studies</li>
<li>CI/CD</li>
<li>Community</li>
<li>Customizing + Extending Kubernetes</li>
<li>Experiences</li>
<li>Keynotes</li>
<li>Lightning Talks</li>
<li>Machine Learning + Data</li>
<li>Maintainer Track</li>
<li>Networking</li>
<li>Observability</li>
<li>Operations</li>
<li>Performance</li>
<li>Runtimes</li>
<li>Security + Identity + Policy</li>
<li>Serverless</li>
<li>Service Mesh</li>
<li>Storage</li>
<li>Tutorials</li>
</ol>



<p><a name="k04"></a></p>
<h2 id="k04">4. Vybrané přednášky z&nbsp;prvního dne</h2>

<p>V&nbsp;navazujících kapitolách se pokusím shrnout obsah vybraných přednášek,
které proběhly v&nbsp;úvodní den konference. Přednášky jsou zapsány podle času,
kdy byly prezentovány, ovšem pokud s&nbsp;Kubernetes nebo nasazováním aplikací
v&nbsp;cloudu teprve začínáte, je nejlepší si počkat na zveřejnění videa
z&nbsp;přednášky <a href="#k07">Welcome to CloudLand! An Illustrated Intro to
the Cloud Native Landscape</a> s&nbsp;úvodními informacemi &bdquo;o čem to celé
je&ldquo;.</p>

<a href="https://www.root.cz/obrazek/413635/"><img src="https://i.iinfo.cz/images/153/kubecon1-5-prev.png" class="image-413635" alt="&#160;" width="370" height="185" /></a>
<p><i>Obrázek 5: Přednášky a panelové diskuse, které chcete vidět, je možné
vložit do vlastního plánovače a poté do kalendáře (resp.&nbsp;vámi používané
kalendářové aplikace).</i></p>



<p><a name="k05"></a></p>
<h2 id="k05">5. From Minikube to Production, Never Miss a Step in Getting Your K8s Ready</h2>

<p>V&nbsp;první zajímavé přednášce s&nbsp;názvem &bdquo;From Minikube to
Production, Never Miss a Step in Getting Your K8s Ready&ldquo; se její autoři
snaží o doplnění informací, které lze získat z&nbsp;běžných tutoriálů, o
informace nutné k&nbsp;úspěšnému produkčnímu nasazení služeb a mikroslužeb.
V&nbsp;přednášce zmiňují mnohé užitečné postřehy z&nbsp;praxe a přidávají, že
Kubernetes je sice velmi elegantní technologie (mj.&nbsp;i díky několika
vrstvám abstrakce), ovšem v&nbsp;případě problémů je nutné znát i interní
mechanismy, které Kubernetes používá. V&nbsp;přednášce se věnují problematice
storage (a vůbec toho, jak se se stavem v&nbsp;Kubernetes pracuje),
s&nbsp;nastavením databáze <strong>etcd</strong>, autoři se zmiňují i o
bezpečnosti, tedy jak povolit základní bezpečnostní mechanismy
(&bdquo;Kubernetes je lákavý cíl pro útoky&ldquo; &ndash; zmiňují mj.&nbsp;i
útok na Teslu přes cluster hacknutý právě přes Kubernetes API), použitím rolí,
modulární architektury atd.</p>

<a href="https://www.root.cz/obrazek/413636/"><img src="https://i.iinfo.cz/images/153/kubecon1-6-prev.png" class="image-413636" alt="&#160;" width="370" height="164" /></a>
<p><i>Obrázek 6: Slajdy z&nbsp;přednášky.</i></p>

<a href="https://www.root.cz/obrazek/413637/"><img src="https://i.iinfo.cz/images/153/kubecon1-7-prev.png" class="image-413637" alt="&#160;" width="370" height="139" /></a>
<p><i>Obrázek 7: Slajdy z&nbsp;přednášky.</i></p>



<p><a name="k06"></a></p>
<h2 id="k06">6. Help! My Cluster Is On The Internet: Container Security Fundamentals</h2>

<p>Další přednáška, která dnes byla prezentována, se jmenuje &bdquo;Help! My
Cluster Is On The Internet: Container Security Fundamentals&ldquo;. A název
této přednášky je dosti přiléhavý, protože jsou v&nbsp;ní zmíněna pravidla,
která je vhodné při nasazování aplikací dodržovat. Některá pravidla a
doporučení sice mohou znít dosti přízemně (to přece &bdquo;každý ví&ldquo;),
ovšem &ndash; alespoň podle tvrzení autorů &ndash; nejsou vždy dodržována, což
samozřejmě může vést k&nbsp;potenciálně značným problémům. Autor kromě jiného
zmiňují i použití základních obrazů <i>distroless</i>, které neobsahují
plnohodnotný operační systém s&nbsp;mnoha potencionálními cíli útoku (SSH
atd.). Zmiňuje rozpor mezi použitím základního obrazu s&nbsp;operačním systémem
(řekněme Alpine Linuxu) s&nbsp;mnoha užitečnými nástroji a <i>distroless</i>
obrazu vhodného například pouze pro spuštění nativní aplikace přeložené
z&nbsp;programovacího jazyka Go.</p>

<a href="https://www.root.cz/obrazek/413638/"><img src="https://i.iinfo.cz/images/153/kubecon1-8-prev.png" class="image-413638" alt="&#160;" width="370" height="243" /></a>
<p><i>Obrázek 8: CVE, které se vztahují přímo ke Kubernetes a tudíž mohou
ovlivnit bezpečnost clusterů.</i></p>

<p>Dále autor upozorňuje, že CI/CD musí být nastaveno tak, aby dokázalo bez
problémů nasadit aplikaci s&nbsp;novými obrazy (což znamená, že se DevOps
nebudou této operace obávat), že se nemá používat <strong>hostPath</strong>
(připojené přes volbu volumes/hostPath) ani <strong>hostNetwork</strong>
(kontejner přistupuje ke zdrojům uzlu, zde konkrétně k&nbsp;síti, tedy může
použít i ssh atd.). Navrhuje taktéž oddělení clusteru od Internetu, například
přes VPN, použití Secrets, použití RBAC a skupin (<i>Groups</i>) a zejména
způsobům mapování rolí a skupin (&bdquo;co když někdo odejde?, nebo změní tým?,
popř.&nbsp;jen změní roli v&nbsp;týmu&ldquo;).</p>

<a href="https://www.root.cz/obrazek/413639/"><img src="https://i.iinfo.cz/images/153/kubecon1-9-prev.png" class="image-413639" alt="&#160;" width="370" height="148" /></a>
<p><i>Obrázek 9: Úvodní slajd této přednášky.</i></p>

<a href="https://www.root.cz/obrazek/413640/"><img src="https://i.iinfo.cz/images/153/kubecon1-10-prev.png" class="image-413640" alt="&#160;" width="370" height="175" /></a>
<p><i>Obrázek 10: Další slajd této přednášky (mimochodem si povšimněte, jak je
umístění slajdů a videa variabilní).</i></p>



<p><a name="k07"></a></p>
<h2 id="k07">7. Welcome to CloudLand! An Illustrated Intro to the Cloud Native Landscape</h2>

<p>Nosným tématem této přednášky je věta &bdquo;Tell me about Cloud
Native!&ldquo; Jedná se tedy o úvodní přednášku vysvětlující základní termíny
z&nbsp;oblasti, kterou dnes poněkud nepřesně nazýváme &bdquo;Cloud
Native&ldquo;. Autorka nejdříve vysvětluje, z&nbsp;jakého důvodu vlastně cloud
vznikl a jaké výhody může přinášet (nevýhody nejsou zmíněny :-), rozdíl mezi
virtuálním strojem a kontejnerem atd. Následuje příklad architektury aplikace
postavené na mikroslužbách a následuje demo jednoduché aplikace představující
butik (demo obsahuje backend i frontend).</p>

<a href="https://www.root.cz/obrazek/413641/"><img src="https://i.iinfo.cz/images/153/kubecon1-11-prev.png" class="image-413641" alt="&#160;" width="370" height="205" /></a>
<p><i>Obrázek 11: Serverovna na úvodním slajdu přednášky.</i></p>

<p>V&nbsp;přednášce jsou vysvětleny i další termíny, samozřejmě orchestrace
(když se jedná o přednášku na KubeConu), logingu, tracingu, co znamená function
as a service, infrastructure as code (což je pro neznalé asi nejvíce zavádějící
název), service mesh atd.</p>

<a href="https://www.root.cz/obrazek/413642/"><img src="https://i.iinfo.cz/images/153/kubecon1-12-prev.png" class="image-413642" alt="&#160;" width="370" height="132" /></a>
<p><i>Obrázek 12: Live demo nemusí vždy dopadnout dobře.</i></p>

<a href="https://www.root.cz/obrazek/413643/"><img src="https://i.iinfo.cz/images/153/kubecon1-13-prev.png" class="image-413643" alt="&#160;" width="290" height="270" /></a>
<p><i>Obrázek 13: Backend už není tak jednoduchý, jak býval :-)</i></p>



<p><a name="k08"></a></p>
<h2 id="k08">8. Tutorial: Using BPF in Cloud Native environments</h2>

<p>Přednáška nebo spíše workshop &bdquo;Using BPF in Cloud Native
environments&ldquo; byl věnován použití technologie <i>BPF</i> (Berkeley Packet
Filter) v&nbsp;prostředí Kubernetes, zejména ve chvíli, kdy nástroje dostupné
v&nbsp;Kubernetes nedávají dostatečně podrobné odpovědi v&nbsp;případě hledání
problémů (pomalé čtení, ztráta paketů atd.). Autor ukazoval, jak je možné
použít již připravené nástroje k&nbsp;řešení některých specifických problémů,
které mohou v&nbsp;cloudu nastat. Jedná se například o nástroj <strong><a
href="https://github.com/iovisor/kubectl-trace">kubeclt-trace</a></strong>
založený na <strong>bpftrace</strong></p>

<p><div class="rs-tip-major">Poznámka: materiály k&nbsp;tomuto tématu jsou
dostupné na adrese <a
href="https://github.com/kinvolk/cloud-native-bpf-workshop">https://github.com/kinvolk/cloud-native-bpf-workshop</a>.
Téma BPF a bpftrace bylo, i když ve stručnosti, probráno i na LinuxDays (<a
href="https://github.com/tisnik/presentations/tree/master/linuxdays2019/tracing">https://github.com/tisnik/presentations/tree/master/linuxdays2019/tracing</a>).</div></p>

<a href="https://www.root.cz/obrazek/413644/"><img src="https://i.iinfo.cz/images/153/kubecon1-14-prev.png" class="image-413644" alt="&#160;" width="370" height="191" /></a>
<p><i>Obrázek 14: Live demo.</i></p>



<p><a name="k09"></a></p>
<h2 id="k09">9. Panel: Ask me anything about service mesh</h2>

<p>Poslední prezentace nebyla běžnou přednáškou ale panelovou diskusí,
v&nbsp;níž čtyři pozvaní odborníci debatovali na téma &bdquo;service
mesh&ldquo;. Na rozdíl od některých jiných panelových diskusí zde byla
zachována struktura otázka-odpovědi (postupně se vytvářel slajd
s&nbsp;otázkami). Zajímavá byla informace o tom, že mnoho společností vytvořilo
či zakoupilo řešení, které se podobá service mesh, ovšem jedná se mnohdy o
řešení, která dobře neškálují (či neškálují vůbec), mohou být dosti
problematická z&nbsp;hlediska bezpečnosti a velmi komplikovaná na údržbu.
Bohužel nebylo možné toho zajímavé téma v&nbsp;naplánovaném čase celé
dokončit.</p>

<a href="https://www.root.cz/obrazek/413645/"><img src="https://i.iinfo.cz/images/153/kubecon1-15-prev.png" class="image-413645" alt="&#160;" width="370" height="158" /></a>
<p><i>Obrázek 15: Panelová diskuse je webovou aplikací plně podporována.</i></p>

<p><div class="rs-tip-major">Poznámka: service mesh se budeme podrobněji
zabývat v&nbsp;samostatném článku.</div></p>



<p><a name="k10"></a></p>
<h2 id="k10">10. Vybrané přednášky na zítřek</h2>

<p>První den konference byl spíše zahřívací a pomalejší, ovšem v&nbsp;úterý
(tedy v&nbsp;den, kdy by měl vyjít tento článek) můžeme čekat velmi zajímavé
přednášky a panelové diskuse, například:</p>

<ol>
<li>Elephant on Wheels: Petabyte-scale AI @ LinkedIn</li>
<li>Prometheus Introduction</li>
<li>34 Truths We Learned About Kubernetes and Edge</li>
<li>Go? Bash! Meet the Shell-operator</li>
<li>CNCF Research User Group</li>
<li>Cloud Native Policy Deep Dive</li>
</ol>



<p><a name="k11"></a></p>
<h2 id="k11">11. Odkazy na Internetu</h2>

<ol>

<li>Stránka s&nbsp;informacemi o KubeConu a CloudNativeConu 2020<br />
<a href="https://events.linuxfoundation.org/kubecon-cloudnativecon-europe/">https://events.linuxfoundation.org/kubecon-cloudnativecon-europe/</a>
</li>

<li>Kubernetes<br />
<a href="https://kubernetes.io/">https://kubernetes.io/</a>
</li>

<li>Kubernetes na Wikipedii<br />
<a href="https://en.wikipedia.org/wiki/Kubernetes">https://en.wikipedia.org/wiki/Kubernetes</a>
</li>

<li>Kubecon &ndash; seznam konferencí atd.<br />
<a href="https://www.cncf.io/community/kubecon-cloudnativecon-events/">https://www.cncf.io/community/kubecon-cloudnativecon-events/</a>
</li>

<li>Cloud Native Computing Foundation (CNCF) GitHub repositáře<br />
<a href="https://github.com/cncf">https://github.com/cncf</a>
</li>

<li>CVEs: Kubernetes/Kubernetes: Vulnerability Statistics<br />
<a href="https://www.cvedetails.com/product/34016/Kubernetes-Kubernetes.html?vendor_id=15867">https://www.cvedetails.com/product/34016/Kubernetes-Kubernetes.html?vendor_id=15867</a>
</li>

<li>Cloud Native BPF Workshop (repo)<br />
<a href="https://github.com/kinvolk/cloud-native-bpf-workshop">https://github.com/kinvolk/cloud-native-bpf-workshop</a>
</li>

<li>Cloud Native BPF Workshop (slajdy)<br />
<a href="https://github.com/kinvolk/cloud-native-bpf-workshop/blob/master/slides.pdf">https://github.com/kinvolk/cloud-native-bpf-workshop/blob/master/slides.pdf</a>
</li>

<li>OpenShift<br />
<a href="https://www.openshift.com/">https://www.openshift.com/</a>
</li>

<li>openSUSE Kubic<br />
<a href="https://kubic.opensuse.org/">https://kubic.opensuse.org/</a>
</li>

<li>OpenShift na Wikipedii<br />
<a href="https://en.wikipedia.org/wiki/OpenShift">https://en.wikipedia.org/wiki/OpenShift</a>
</li>

<li>Kubernetes na stránkách SUSE<br />
<a href="https://www.suse.com/solutions/kubernetes/">https://www.suse.com/solutions/kubernetes/</a>
</li>

<li>What is Kubernetes?<br />
<a href="https://kubernetes.io/docs/concepts/overview/what-is-kubernetes/">https://kubernetes.io/docs/concepts/overview/what-is-kubernetes/</a>
</li>

<li>Berkeley Packet Filter<br />
<a href="https://en.wikipedia.org/wiki/Berkeley_Packet_Filter">https://en.wikipedia.org/wiki/Berkeley_Packet_Filter</a>
</li>

<li>Trasování v&nbsp;Linuxu (slajdy)<br />
<a href="https://github.com/tisnik/presentations/blob/master/linuxdays2019/tracing/linux_tracing.pdf">https://github.com/tisnik/presentations/blob/master/linuxdays2019/tracing/linux_tracing.pdf</a>
</li>

<li>Cloud Native Landscape<br />
<a href="https://github.com/cncf/landscape">https://github.com/cncf/landscape</a>
</li>

<li>CNCF TrailMap<br />
<a href="https://raw.githubusercontent.com/cncf/trailmap/master/CNCF_TrailMap_latest.png">https://raw.githubusercontent.com/cncf/trailmap/master/CNCF_TrailMap_latest.png</a>
</li>

<li>CNCF Cloud Native Interactive Landscape<br />
<a href="https://landscape.cncf.io/">https://landscape.cncf.io/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2020</small></p>
</body>
</html>

