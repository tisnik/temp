<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Digitální signálové procesory řady TMS320</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Digitální signálové procesory řady TMS320</h1>

<h3>Pavel Tišnovský</h3>

<p></p>

<h1>Úvodník</h1>

<p>Po popisu nejvýznamnějších řad osmibitových mikrořadičů se v seriálu o architektuře počítačů začneme věnovat dalším typům čipů. Jedná se o digitální signálové procesory (DSP), přičemž jedním z revolučních čipů v této oblasti je slavný TMS32010.</p>



<h2>Obsah</h2>

<p><a href="#k01">1. Digitální signálové procesory řady TMS320</a></p>
<p><a href="#k02">2. TMS32010: čip, který změnil budoucnost firmy Texas Instruments</a></p>
<p><a href="#k03">3. Interní struktura TMS32010</a></p>
<p><a href="#k04">4. Paměťový subsystém</a></p>
<p><a href="#k05">5. Aritmeticko-logická jednotka</a></p>
<p><a href="#k06">6. Násobička</a></p>
<p><a href="#k07">7. Obvody pro bitové posuny (shifters)</a></p>
<p><a href="#k08">8. Pracovní registry</a></p>
<p><a href="#k09">9. Instrukční sada DSP TMS32010</a></p>
<p><a href="#k10">10. Odkazy na Internetu</a></p>



<p><a name="k01"></a></p>
<h2 id="k01">1. Digitální signálové procesory řady TMS320</h2>

<p>V&nbsp;předchozích částech seriálu o architekturách počítačů jsme se
zabývali především popisem osmibitových a vybraných šestnáctibitových
mikrořadičů, které se (stále) velmi často používají v&nbsp;různých vestavěných
systémech, v&nbsp;nichž tyto čipy slouží například pro sběr dat z&nbsp;měřicích
sond, pro základní zpracování dat, řízení různých elektronických zařízení,
řízení komunikace mezi jednotlivými uzly systému atd. Osmibitové mikrořadiče
jsou díky některým svým výhodným vlastnostem, zejména nízké ceně, malým nárokům
na připojení pomocných obvodů (většinou postačuje jen napájení a někdy též
externí oscilátor, pokud nedostačuje přesnost oscilátoru interního) a většinou
i velmi malé spotřebě elektrické energie (zařízení napájené z&nbsp;akumulátoru
či jen monočlánku), využívány i v&nbsp;současnosti &ndash; prakticky se jedná o
jednu z&nbsp;posledních oblastí, kde se ještě komerčně využívají
mikroprocesorová jádra založená na &bdquo;předpotopní&ldquo; osmibitové
aritmeticko-logické jednotce.</p>

<a href="http://i.iinfo.cz/images/51/pc140-3.jpg"><img src="http://i.iinfo.cz/images/51/pc140-3-prev.jpg" width="370" height="228" alt=" " /></a>
<p><i>Obrázek 1: Integrovaný obvod AMD Am2901 tvořící ústřední část modulární
architektury AMD Am2900. Zde zobrazený čip pochází z&nbsp;řady určené
mj.&nbsp;i pro armádní účely (jeho charakteristiky tedy umožňují práci ve
větším teplotním rozsahu atd.). Z&nbsp;těchto čipů se v&nbsp;případě potřeby
mohl poskládat digitální signálový procesor, resp.&nbsp;přesněji řečeno jeho
značně primitivní varianta</i></p>

<p>Ovšem osmibitové či vícebitové mikrořadiče a běžné mikroprocesory využívané
například v&nbsp;osobních počítačích nejsou v&nbsp;žádném případě jedinými
programovatelnými čipy, které se v&nbsp;současnosti používají. Poměrně
významnou skupinu programovatelných součástek tvoří takzvané <i>digitální
signálové procesory</i>, neboli <i>DSP (Digital Signal Processors)</i>.</p>

<img src="http://i.iinfo.cz/images/51/pc140-4.jpg" width="366" height="371" alt=" " />
<p><i>Obrázek 2: Klon výše zobrazeného čipu AMD Am2901, který pochází ze
SSSR.</i></p>

<p>První typy digitálních signálových procesorů, tj.&nbsp;<i>DSP</i> umístěných
na jediném čipu, vznikly až na přelomu sedmdesátých a osmdesátých let minulého
století, ovšem o zpracování číslicových signálů v&nbsp;reálném čase se inženýři
a posléze i programátoři pokoušeli již dříve. První úspěšné a dá se říci i
reálně použitelné systémy vznikly již na minipočítačích na počátku sedmdesátých
let minulého století, ovšem vzhledem k&nbsp;poměrně vysoké ceně minipočítačů,
jejich velikosti i spotřebě (nenechme se zmýlit předponou <i>mini-</i>, ta
vyjadřovala cenu, velikost a výkonnost minipočítačů vzhledem k&nbsp;mainframům
:-) byla oblast jejich nasazení omezená pouze na ty technologické provozy, kde
nebyla k&nbsp;dispozici dostatečně robustní alternativa. Pokud nebylo možné
minipočítače použít, používaly se buď signálové procesory sestavené z&nbsp;více
čipů, nebo se namísto zpracování číslicových signálů používala mnohem starší, a
nutno říci, že v&nbsp;dané době i propracovanější technologie &ndash; analogové
počítače, které ovšem pracují na zcela jiném principu, než programovatelné
číslicové počítače.</p>

<img src="http://i.iinfo.cz/images/51/pc140-5.png" width="249" height="720" alt=" " />
<p><i>Obrázek 3: Řetězec zpracování analogového signálu pomocí DSP. Toto schéma
je poněkud zjednodušené, protože neobsahuje například obvod typu Sample and
Hold (S&amp;H) před A/D převodníkem ani rekonstrukční filtr umístěný za D/A
převodníkem.</i></p>



<p><a name="k02"></a></p>
<h2 id="k02">2. TMS32010: čip, který změnil budoucnost firmy Texas Instruments</h2>

<p><i>&bdquo;The world is recognizably a different place as a result of our DSP efforts&ldquo;<br />
Tony Leigh, člen skupiny, která navrhla TMS32010.</i></p>

<p>Na další vývoj digitálních signálových procesorů měl značný vliv čip
<i>TMS32010</i> vyvinutý v&nbsp;roce 1982 ve společnosti Texas Instruments.
Tento digitální signálový procesor konstruktérům nabídl vysoký výpočetní výkon
v&nbsp;základních operacích se signálem (součet, násobení, MAC). Jedná se
dokonce o jeden z&nbsp;25 čipů, které podle některých autorů nejvíce ovlivnily
další vývoj digitální techniky a na ní postaveného průmyslu. Mezi další čipy
z&nbsp;této &bdquo;síně slávy&ldquo; patří MOS 6502, Zilog Z80, Intel 8088,
samozřejmě časovač 555 či první CCD čip. Zajímavé je, že i když je dnes
podstatná část produkce Texas Instruments zaměřena na DSP, vznikl digitální
signálový procesor <i>TMS32010</i> vlastně jen souhrou náhod; nejednalo se tedy
o důsledek přesného plánování do budoucna (to je ostatně v&nbsp;IT poměrně
běžné). Jeden z&nbsp;důvodů úspěchu TMS32010 spočíval v&nbsp;efektivním použití
jednotlivých funkčních bloků (ty mohou pracovat paralelně) a odstraněním těch
instrukcí či registrů, které nejsou v&nbsp;oblasti DSP nezbytné.</p>

<img src="http://i.iinfo.cz/images/51/pc140-2.jpg" width="380" height="250" alt=" " />
<p><i>Obrázek 4: Různé varianty DSP řady TMS320.</i></p>

<p>Čip TMS32010 existoval v&nbsp;několika variantách a vyráběl se
s&nbsp;použitím technologie NMOS i CMOS:</p>

<table>
<tr><th>Čip</th><th>Technologie</th><th>Délka hodinového cyklu</th><th>Spotřeba</th></tr>
<tr><td>TMS32010-25 </td><td>NMOS</td><td>160 ns</td><td>900 mW</td></tr>
<tr><td>TMS32010    </td><td>NMOS</td><td>200 ns</td><td>900 mW</td></tr>
<tr><td>TMS32010-14 </td><td>NMOS</td><td>280 ns</td><td>900 mW</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS32011    </td><td>NMOS</td><td>200 ns</td><td>900 mW</td><td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C10-25</td><td>CMOS</td><td>160 ns</td><td>200 mW</td></tr>
<tr><td>TMS320C10   </td><td>CMOS</td><td>200 ns</td><td>165 mW</td></tr>
<tr><td>TMS320C10-14</td><td>CMOS</td><td>280 ns</td><td>140 mW</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C15-25</td><td>CMOS</td><td>160 ns</td><td>250 mW</td></tr>
<tr><td>TMS320C15   </td><td>CMOS</td><td>200 ns</td><td>225 mW</td></tr>
<tr><td>TMS320E15   </td><td>CMOS</td><td>200 ns</td><td>300 mW</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C17-25</td><td>CMOS</td><td>160 ns</td><td>275 mW</td></tr>
<tr><td>TMS320C17   </td><td>CMOS</td><td>200 ns</td><td>250 mW</td></tr>
<tr><td>TMS320E17   </td><td>CMOS</td><td>200 ns</td><td>325 mW</td></tr>
</table>

<p>Poznámka: TMS32010 nemá prakticky nic společného s&nbsp;již popsanými
šestnáctibitovými mikrořadiči řady MSP430, s&nbsp;nimiž jsme se již
v&nbsp;tomto seriálu setkali [<a
href="https://www.root.cz/clanky/sestnactibitove-mikroradice-ti-rady-msp430/">1</a>]
[<a
href="https://www.root.cz/clanky/sestnactibitove-mikroradice-ti-rady-msp430-instrukcni-sada-a-periferni-moduly/">2</a>]
[<a
href="https://www.root.cz/clanky/sestnactibitove-mikroradice-ti-rady-msp430-dokonceni-popisu-perifernich-modulu/">3</a>].</p>



<p><a name="k03"></a></p>
<h2 id="k03">3. Interní struktura TMS32010</h2>

<p>Interní struktura digitálních signálových procesorů TMS32010 je
v&nbsp;určitých ohledech podobná klasickým mikrořadičům. Celý čip obsahuje
několik funkčních bloků, které jsou mezi sebou propojeny interní datovou
sběrnicí a sběrnicí, po které jsou posílány kódy instrukcí (obě sběrnice mají
šířku šestnácti bitů):</p>

<ol>

<li>Na čipu je umístěna paměť ROM či EPROM s&nbsp;kapacitou 1,5 kiloslov (1536
slov), přičemž každé slovo má šířku 16 bitů (povšimněte si, že v&nbsp;dalším
textu se prakticky vůbec nebudeme bavit o bajtech, protože tato jednotka nemá u
TMS32010 žádný praktický význam; to ostatně platí i o mnoha dalších DSP).</li>

<li>Kromě paměti ROM/EPROM obsahuje DSP i paměť RAM, která má kapacitu 144
slov, přičemž opět platí, že slovo má šířku šestnáct bitů.</li>

<li>Další paměť (se speciálním významem) tvoří zásobník návratových adres. Jeho
kapacita je 4&times;12 bitů (což vlastně přímo určuje maximální rozsah paměti
programu na 4096 slov).</li>

<li>Čip obsahuje aritmeticko-logickou jednotku (ALU), k&nbsp;níž je připojen
akumulátor se šířkou 32 bitů. Novější čipy postavené na TMS320 obsahují větší
počet akumulátorů (například čtyři), které navíc mohou mít větší šířku, aby
bylo možné detekovat přetečení či ořezání výsledku.</li>

<li>Jeden operand vstupující do ALU může být posunut v&nbsp;barrel shifteru. I
výsledek vypočtený v&nbsp;ALU může být před uložením posunut v&nbsp;dalším
barrel shifteru.</li>

<li>Důležitou součástí DSP je i rychlá násobička s&nbsp;dvojicí 16bitových
vstupů a 32bitovým výstupem. K&nbsp;násobičce jsou připojeny registry T a
P.</li>

<li>Na čipu se dále nachází registr PC (šířka 12 bitů), registr DP (jeden bit),
registr ARP (taktéž jeden bit) a konečně dvojice registrů AR0 a AR1, jejichž
význam si vysvětlíme níže (právě použití těchto registrů může vést
k&nbsp;tvorbě efektivního kódu, proto se jejich počet v&nbsp;dalších generacích
DSP zvýšil). Modernější DSP mají větší počet těchto registrů, například osm
(v&nbsp;tomto případě musí mít <strong>ARP</strong> větší bitovou šířku,
například tři bity).</li>

</ol>

<img src="https://i.iinfo.cz/images/257/tms320-1.png" class="image-275138" alt="&#160;" width="550" height="806" />
<p><i>Obrázek 5: Interní struktura nejdůležitější části DSP, v&nbsp;níž se
provádí všechny výpočty.</i></p>



<p><a name="k04"></a></p>
<h2 id="k04">4. Paměťový subsystém</h2>

<p>O paměťovém subsystému TMS32010 jsme se již částečně zmínili <a
href="#k03">v&nbsp;předchozí</a> kapitole, takže si tyto informace nyní
upřesněme. Základní čip TMS32010 měl kapacitu paměti programu ROM
(resp.&nbsp;ROM programovatelné maskou) 1,5 kiloslov (slovo=16 bitů), ovšem u
dalších modelů se tato kapacita mohla zvýšit až na 4 kiloslova a některé čipy
nabízely namísto ROM paměť EPROM. Paměť programu navíc bylo možné rozšířit
externím čipem o další 4 kiloslova (mohlo se jednat o EPROM a při vývoji i o
RAM, což bylo podporováno v&nbsp;instrukční sadě instrukcí
<strong>TBLW</strong>). Datová paměť RAM měla v&nbsp;základní konfiguraci
kapacitu 144 slov, některé čipy pak obsahovaly 256 slov. Ostatně se
podívejme na následující tabulku s&nbsp;čipy odvozenými od základního
TMS32010:</p>

<table>
<tr><th>Čip</th><th>Technologie</th><th>RAM</th><th>ROM</th><th>EPROM</th><th>Externí EPROM</th></tr>
<tr><td>TMS32010-25 </td><td>NMOS</td><td>144</td><td>1,5k</td><td>&times;</td><td>4k</td></tr>
<tr><td>TMS32010    </td><td>NMOS</td><td>144</td><td>1,5k</td><td>&times;</td><td>4k</td></tr>
<tr><td>TMS32010-14 </td><td>NMOS</td><td>144</td><td>1,5k</td><td>&times;</td><td>4k</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS32011    </td><td>NMOS</td><td>144</td><td>1,5k</td><td>&times;</td><td>&times;</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C10-25</td><td>CMOS</td><td>144</td><td>1,5k</td><td>&times;</td><td>4k</td></tr>
<tr><td>TMS320C10   </td><td>CMOS</td><td>144</td><td>1,5k</td><td>&times;</td><td>4k</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C15-25</td><td>CMOS</td><td>256</td><td>4k</td><td>&times;</td><td>4k</td></tr>
<tr><td>TMS320C15   </td><td>CMOS</td><td>256</td><td>4k</td><td>&times;</td><td>4k</td></tr>
<tr><td>TMS320E15   </td><td>CMOS</td><td>256</td><td>&times;</td></td><td>4k</td><td>4k</td></tr>
<tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr>
<tr><td>TMS320C17-25</td><td>CMOS</td><td>256</td><td>4k</td><td>&times;</td><td>&times;</td></tr>
<tr><td>TMS320C17   </td><td>CMOS</td><td>256</td><td>4k</td><td>&times;</td><td>&times;</td></tr>
<tr><td>TMS320E17   </td><td>CMOS</td><td>256</td><td>&times;</td><td>4k</td><td>&times;</td></tr>
</table>

<p>Pro adresaci operandů v&nbsp;paměti dat je zapotřebí osm bitů, ve
skutečnosti se však adresa rozděluje na 1+7 bitů, přičemž první bit je uložen
v&nbsp;registru <strong>DP</strong> (data page). U původních čipů obsahovala
nultá stránka 128 slov a první stránka jen 16 slov (144-128), u čipů
s&nbsp;větší RAM měly obě stránky shodně 128 slov. Adresa instrukcí má šířku
dvanáct bitů, což bez problémů umožňuje adresaci 4096 slov.</p>

<p>Poznámka: později vydané čipy, například <strong>TMS320C16</strong>,
obsahovaly 8 kB ROM a dokázaly adresovat až 64 kB externí paměti.</p>



<p><a name="k05"></a></p>
<h2 id="k05">5. Aritmeticko-logická jednotka</h2>

<p>DSP řady TMS320 mají konfiguraci ALU odlišnou od konfigurace, na níž jsme
byli zvyklí z&nbsp;osmibitových mikrořadičů. Aritmeticko-logická jednotka totiž
může zpracovávat 32bitové operandy, i když v&nbsp;paměti (či na vstupu čipu) se
nachází šestnáctibitová data. Na pátém obrázku je ukázáno, jak je ALU
zapojena:</p>

<img src="https://i.iinfo.cz/images/257/tms320-2.png" class="image-275139" alt="&#160;" width="550" height="806" />
<p><i>Obrázek 6: ALU a k&nbsp;ní připojené moduly.</i></p>

<p>Ze způsobu zapojení vychází i princip získání 32bitových operandů:</p>

<ul>

<li>Přes datovou sběrnici (naznačená obdélníkem zcela napravo) vstupují data
buď do barrel shifteru či do registru <strong>T</strong> (ten je
šestnáctibitový).</li>

<li>Výstupem z&nbsp;barrel shifteru je již 32bitový operand, který může být
přes multiplexor přiveden na jeden vstup ALU.</li>

<li>Na výstupu násobičky je umístěn 32bitový registr <strong>P</strong>, který
opět může být přes multiplexor přiveden na jeden vstup ALU.</li>

<li>Samotná ALU je 32bitová, takže i výsledek je ukládán do 32bitového
akumulátoru. Při sčítání je možné použít režim se saturací.</li>

<li>Akumulátor je současně druhým vstupem do ALU (což se odráží na instrukčním
souboru).</li>

<li>Akumulátor lze buď rozdělit na dvě 16bitové části nebo je možné jeho obsah
přes druhý barrel shifter uložit zpět do paměti dat.</li>

</ul>



<p><a name="k06"></a></p>
<h2 id="k06">6. Násobička</h2>

<p>Ústředním prvkem mnoha algoritmů, které se provádí na digitálních
signálových procesorech, je násobení. Proto i tak jednoduchý čip, jakým
z&nbsp;dnešního pohledu TMS32010 je, obsahuje výkonnou násobičku, která dokáže
vynásobit dva šestnáctibitové operandy s&nbsp;32bitovým výsledkem, který je
dále zpracován v&nbsp;ALU. Před násobičkou je umístěn registr
<strong>T</strong> (<i>temporary</i>) s&nbsp;šířkou šestnácti bitů, do kterého
se ukládá jeden z&nbsp;činitelů. Druhý činitel je načten buď z&nbsp;datové
paměti (16 bitů), nebo je možné použít konstantu o šířce třinácti bitů, která
je uložena přímo v&nbsp;kódu instrukce (<strong>MPYK</strong>). Součin se
ukládá do registru <strong>P</strong> (<i>product</i>) a pomocí instrukcí
<strong>PAC</strong>, <strong>APAC</strong> a <strong>SPAC</strong> se buď může
výsledek uložit do akumulátoru nebo se může provést operace acc+P či acc-P.</p>

<img src="https://i.iinfo.cz/images/257/tms320-3.png" class="image-275140" alt="&#160;" width="550" height="806" />
<p><i>Obrázek 7: Násobička v&nbsp;blokovém schématu TSM32010.</i></p>

<p>Poznámka: další generace DSP společnosti Texas Instruments používají odlišné
značení registrů <strong>P</strong> a <strong>T</strong>: <strong>PR</strong> a
<strong>TR</strong>.</p>



<p><a name="k07"></a></p>
<h2 id="k07">7. Obvody pro bitové posuny (shifters)</h2>

<p>Mezi datovou sběrnicí a aritmeticko-logickou jednotkou
(resp.&nbsp;multiplexorem připojeným na ALU) je umístěn barrel shifter, který
dokáže vstupní šestnáctibitová data posunout o 0 až 16 bitů doleva, což se může
hodit například při práci s&nbsp;formátem numerických hodnot uložených
v&nbsp;systému pevné řádové čárky (viz odkazy). Naopak mezi akumulátorem a
datovou sběrnicí nalezneme další shifter, který může posunout data o 0, 1 či 4
bity doleva. Z&nbsp;takto vypočteného výsledku se vybere horních šestnáct bitů,
které se uloží zpět do datové RAM. Pro použití prvního shifteru se používají
instrukce <strong>ADD</strong>, <strong>LAC</strong> a <strong>SUB</strong>,
zatímco druhý shifter je použit v&nbsp;instrukcí nazvané <strong>SACH</strong>
(viz navazující kapitoly).</p>

<img src="https://i.iinfo.cz/images/257/tms320-4.png" class="image-275141" alt="&#160;" width="550" height="806" />
<p><i>Obrázek 8: Dvojice shifterů v&nbsp;blokovém schématu TSM32010.</i></p>



<p><a name="k08"></a></p>
<h2 id="k08">8. Pracovní registry</h2>

<p>Na rozdíl od klasických mikroprocesorů či mikrořadičů nalezneme na čipu
<i>TMS32010</i> jen velmi malé množství registrů, které navíc plní speciální
funkce (nejedná se tedy o obecně použitelné registry). V&nbsp;praxi to příliš
nevadí, protože do ALU může ve funkci druhého operandu vstupovat obsah
libovolné buňky paměti RAM v&nbsp;případě potřeby posunutý v&nbsp;barrel
shifteru. Všechny důležité registry, které jsou programátorům dostupné, jsou
vypsány v&nbsp;následující tabulce:</p>

<table>
<tr><th>Registr</th><th>Šířka</th><th>Použití</th></tr>
<tr><td>ACC</td><td>32b</td><td>akumulátor, jeden ze vstupů ALU, ukládá se do něj výsledek ALU operace</td></tr>
<tr><td>T</td><td>16b</td><td>vstup do násobičky</td></tr>
<tr><td>P</td><td>32b</td><td>výsledek práce násobičky</td></tr>
<tr><td>PC</td><td>12b</td><td>programový čítač, měněn automaticky či pomocí skoků</td></tr>
<tr><td>DP</td><td>1b</td><td>vybírá banku 128 slov v&nbsp;RAM</td></tr>
<tr><td>ARP</td><td>1b</td><td>vybírá AR0 či AR1 při nepřímém adresování</td></tr>
<tr><td>AR0</td><td>16b</td><td>použit při nepřímém adresování (může se automaticky inkrementovat či dekrementovat)</td></tr>
<tr><td>AR1</td><td>16b</td><td>použit při nepřímém adresování (může se automaticky inkrementovat či dekrementovat)</td></tr>
</table>

<p>Poznámka: možnost autoinkrementace či autodekrementace registrů
<strong>AR0</strong> a <strong>AR1</strong> lze využít i pro implementaci
počítaných programových smyček. V&nbsp;tomto případě se použije nejnižších
devět bitů registru ve funkci čítače. To je ostatně podporováno instrukcí
<strong>BANZ</strong>, která se podobá již dříve několikrát zmíněné instrukci
<strong>DJNZ</strong> (<i>decrement and branch/jump if not zero</i>) až na to,
že se nejdříve provede porovnání s&nbsp;nulou a teprve poté skok+snížení
hodnoty o jedničku.</p>

<p>Poznámka 2: registr <strong>DP</strong> a <strong>ARP</strong> je mapován do
stavového registru, v&nbsp;němž mj.&nbsp;nalezneme příznak přetečení a taktéž
bit, který dokáže nastavit režim výpočtů se saturací či naopak režim
s&nbsp;přetečením.</p>



<p><a name="k09"></a></p>
<h2 id="k09">9. Instrukční sada DSP TMS32010</h2>

<p>Instrukční sada digitálních signálových procesorů řady TMS320 je
optimalizována pro použití v&nbsp;algoritmech pro zpracování samplovaného
digitálního signálu, přičemž jednotlivé vzorky (samply) jsou šestnáctibitové.
Základ tvoří pouhých šedesát instrukcí, přičemž naprostá většina instrukcí je
provedena v&nbsp;jednom taktu a instrukční slovo má šířku šestnáct bitů (což
přesně odpovídá konstrukci paměti ROM či EPROM). Pouze skokové instrukce jsou
výjimečné, protože jsou uloženy ve dvou slovech a pro jejich provedení jsou
zapotřebí dva cykly (ve skutečnosti se však v&nbsp;klasických algoritmech typu
FFT, konvoluce či korelace se skoky příliš často nesetkáme). Déle trvají i
instrukce pro čtení či zápis dat přes I/O porty. Instrukční sada není
v&nbsp;žádném případě ortogonální, naopak zde nalezneme některé ad-hoc
instrukce, které jsou používány pro DSP operace a které by se do klasické
ortogonální instrukční sady příliš nehodily (příkladem může být instrukce
<strong>LTD</strong> kombinující instrukce <strong>LT</strong>,
<strong>APAC</strong> a <strong>DMOV</strong>).</p>

<p>Instrukce podporují tři typy adresování: použití přímé sedmibitové adresy
(k&nbsp;ní se do osmého bitu přidá registr <strong>DP</strong>, takže úplný
rozsah je 256 slov), použití nepřímé adresy uložené v&nbsp;registru
<strong>AR0</strong> či <strong>AR1</strong> (zde lze zvolit i způsob
modifikace těchto registrů) a konečně použití konstanty (ta má šířku buď osm
bitů nebo v&nbsp;jedné instrukci třináct bitů; pro DSP je typické, že tato
jediná instrukce provádí násobení). Rozlišení mezi přímým a nepřímým
adresováním se provádí jedním bitem v&nbsp;instrukčním slovu, pro použití
konstanty se používají odlišné instrukce.</p>

<table>
<tr><th>Skupina instrukcí</th><th>Počet</th></tr>
<tr><td>Operace s&nbsp;akumulátorem a ALU</td><td>18</td></tr>
<tr><td>Operace s&nbsp;násobičkou a registry T či P</td><td>8</td></tr>
<tr><td>Operace s&nbsp;registry ARP a DP</td><td>7</td></tr>
<tr><td>Nepodmíněný skok a podmíněné skoky</td><td>10</td></tr>
<tr><td>Volání subrutin a návrat ze subrutin</td><td>3</td></tr>
<tr><td>Řídicí instrukce</td><td>5</td></tr>
<tr><td>Práce se stavovým registrem</td><td>4</td></tr>
<tr><td>Vstupně-výstupní operace</td><td>5</td></tr>
<tr><th>Celkem</th><td>60</td></tr>
</table>

<p>Podrobnější popis instrukční sady bude &ndash; vzhledem k&nbsp;její
odlišnosti od doposud popisovaných instrukcí &ndash; uveden v&nbsp;následující
části tohoto seriálu.</p>



<p><a name="k10"></a></p>
<h2 id="k10">10. Odkazy na Internetu</h2>

<ol>

<li>Digital Signal Processors (stránky TI)<br />
<a href="http://www.ti.com/lsds/ti/processors/dsp/overview.page">http://www.ti.com/lsds/ti/processors/dsp/overview.page</a>
</li>

<li>Introduction to DSP<br />
<a href="http://www.ti.com/lit/wp/spry281/spry281.pdf">http://www.ti.com/lit/wp/spry281/spry281.pdf</a>
</li>

<li>The Evolution of TMS (Family of DSPs)<br />
<a href="http://www.slideshare.net/moto_modx/theevo1">http://www.slideshare.net/moto_modx/theevo1</a>
</li>

<li>Datasheet k TMS32010<br />
<a href="http://www.datasheetarchive.com/dlmain/49326c32a52050140abffe6f0ac4894aa09889/M/TMS32010">http://www.datasheetarchive.com/dlmain/49326c32a52050140abffe6f0ac4894aa09889/M/TMS32010</a>
</li>

<li>1979: Single Chip Digital Signal Processor Introduced<br />
<a href="http://www.computerhistory.org/siliconengine/single-chip-digital-signal-processor-introduced/">http://www.computerhistory.org/siliconengine/single-chip-digital-signal-processor-introduced/</a>
</li>

<li>The TMS32010. The DSP chip that changed the destiny of a semiconductor giant<br />
<a href="http://www.tihaa.org/historian/TMS32010-12.pdf">http://www.tihaa.org/historian/TMS32010-12.pdf</a>
</li>

<li>Texas Instruments TMS320 (Wikipedia)<br />
<a href="https://en.wikipedia.org/wiki/Texas_Instruments_TMS320">https://en.wikipedia.org/wiki/Texas_Instruments_TMS320</a>
</li>

<li>Great Microprocessors of the Past and Present: Part IX: Signetics 8x300, Early cambrian DSP ancestor (1978):<br />
<a href="http://www.cpushack.com/CPU/cpu2.html#Sec2Part9">http://www.cpushack.com/CPU/cpu2.html#Sec2Part9</a>
</li>

<li>Great Microprocessors of the Past and Present (V 13.4.0)<br />
<a href="http://jbayko.sasktelwebsite.net/cpu.html">http://jbayko.sasktelwebsite.net/cpu.html</a>
</li>

<li>Introduction to DSP - DSP processors:<br />
<a href="http://www.bores.com/courses/intro/chips/index.htm">http://www.bores.com/courses/intro/chips/index.htm</a>
</li>

<li>The Scientist and Engineer's Guide to Digital Signal Processing:<br />
<a href="http://www.dspguide.com/">http://www.dspguide.com/</a>
</li>

<li>Digital signal processor (Wikipedia EN)<br />
<a href="http://en.wikipedia.org/wiki/Digital_signal_processor">http://en.wikipedia.org/wiki/Digital_signal_processor</a>
</li>

<li>Digitální signálový procesor (Wikipedia CZ)<br />
<a href="http://cs.wikipedia.org/wiki/Digitální_signálový_procesor">http://cs.wikipedia.org/wiki/Digitální_signálový_procesor</a>
</li>

<li>Digital Signal Processing FAQs<br />
<a href="http://dspguru.com/dsp/faqs">http://dspguru.com/dsp/faqs</a>
</li>

<li>Reprezentace numerických hodnot ve formátech FX a FP<br />
<a href="http://www.root.cz/clanky/fixed-point-arithmetic/">http://www.root.cz/clanky/fixed-point-arithmetic/</a>
</li>

<li>IEEE 754 a její příbuzenstvo: FP formáty<br />
<a href="http://www.root.cz/clanky/norma-ieee-754-a-pribuzni-formaty-plovouci-radove-tecky/">http://www.root.cz/clanky/norma-ieee-754-a-pribuzni-formaty-plovouci-radove-tecky/</a>
</li>

<li>Čtyři základní způsoby uložení čísel pomocí FX formátů<br />
<a href="http://www.root.cz/clanky/binarni-reprezentace-numerickych-hodnot-v-fx-formatu/">http://www.root.cz/clanky/binarni-reprezentace-numerickych-hodnot-v-fx-formatu/</a>
</li>

<li>Základní aritmetické operace prováděné v FX formátu<br />
<a href="http://www.root.cz/clanky/zakladni-aritmeticke-operace-provadene-ve-formatu-fx/">http://www.root.cz/clanky/zakladni-aritmeticke-operace-provadene-ve-formatu-fx/</a>
</li>

<li>Aritmetické operace s hodnotami uloženými ve formátu FP<br />
<a href="http://www.root.cz/clanky/aritmeticke-operace-s-hodnotami-ve-formatu-plovouci-radove-carky/">http://www.root.cz/clanky/aritmeticke-operace-s-hodnotami-ve-formatu-plovouci-radove-carky/</a>
</li>

<li>FIR Filter FAQ<br />
<a href="http://dspguru.com/dsp/faqs/fir">http://dspguru.com/dsp/faqs/fir</a>
</li>

<li>Finite impulse response (Wikipedia)<br />
<a href="http://en.wikipedia.org/wiki/Finite_impulse_response">http://en.wikipedia.org/wiki/Finite_impulse_response</a>
</li>

<li>DSPRelated<br />
<a href="http://www.dsprelated.com/">http://www.dsprelated.com/</a>
</li>

<li>Addressing mode (Wikipedia)<br />
<a href="https://en.wikipedia.org/wiki/Addressing_mode">https://en.wikipedia.org/wiki/Addressing_mode</a>
</li>

<li>Orthogonal instruction set<br />
<a href="https://en.wikipedia.org/wiki/Orthogonal_instruction_set">https://en.wikipedia.org/wiki/Orthogonal_instruction_set</a>
</li>

<li>TI 16-bit and 32-bit microcontrollers<br />
<a href="http://www.ti.com/lsds/ti/microcontrollers_16-bit_32-bit/overview.page">http://www.ti.com/lsds/ti/microcontrollers_16-bit_32-bit/overview.page</a>
</li>

<li>TMS 32010 Assembly Language Programmer's Guide (kniha na Amazonu)<br />
<a href="https://www.amazon.com/32010-Assembly-Language-Programmers-Guide/dp/0904047423">https://www.amazon.com/32010-Assembly-Language-Programmers-Guide/dp/0904047423</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2016</small></p>
</body>
</html>

