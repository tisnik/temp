<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Hexa editory a další nástroje pro práci s binárními soubory (2)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
</head>

<body>

<h1>Hexa editory a další nástroje pro práci s binárními soubory (2)</h1>

<h3>Pavel Tišnovský</h3>

<h1>Úvodník</h1>

<p>Ve druhé části článku o hexa editorech a dalších nástrojích vhodných pro práci s&nbsp;binárními soubory si popíšeme další vybrané hexa editory. Nejdříve se zmíníme o nástroji hexer určeného pro spuštění v&nbsp;konzoli a následně si popíšeme trojici hexa editorů s&nbsp;plnohodnotným grafickým uživatelským rozhraním: GHex, Bless a především pak velmi propracovaný editor nazvaný Okteta.</p>



<h2>Obsah</h2>

<p><a href="#k01">1. Hexa editory a další nástroje pro práci s&nbsp;binárními soubory (2)</a></p>
<p><a href="#k02">2. hexer</a></p>
<p><a href="#k03">3. Vybrané příkazy editoru hexer</a></p>
<p><a href="#k04">4. GHex &ndash; hexa editor určený pro prostředí GNOME</a></p>
<p><a href="#k05">5. Export dat z&nbsp;editovaného binárního souboru do HTML</a></p>
<p><a href="#k06">6. Bless Hex Editor</a></p>
<p><a href="#k07">7. Další vlastnosti Bless Hex Editoru</a></p>
<p><a href="#k08">8. Okteta &ndash; jeden z&nbsp;nejdokonalejších hexa editorů pro Linux</a></p>
<p><a href="#k09">9. Vybrané nástroje dostupné v&nbsp;hexa editoru Okteta</a></p>
<p><a href="#k10">10. Odkazy na Internetu</a></p>



<p><a name="k01"></a></p>
<h2 id="k01">1. Hexa editory a další nástroje pro práci s&nbsp;binárními soubory (2)</h2>

<p>Všechny hexa prohlížeče a hexa editory, které jsme si popsali <a href="http://fedora.cz/hexa-editory-a-dalsi-nastroje-pro-praci-s-binarnimi-soubory/">v&nbsp;první části článku o nástrojích určených pro prohlížení a editaci binárních souborů</a>, nabízely svým uživatelům &bdquo;pouhé&ldquo; textové rozhraní (prohlížeč <i>Midnight Commanderu</i>, hexa editor <i>dhex</i> a další editor <i>bvi</i>), popř.&nbsp;se jednalo o filtr převádějící binární soubory na textovou podobu zpracovatelnou běžnými textovými editory (utilita <i>xxd</i>). V&nbsp;dnešní části článku o hexa editorech a dalších podobných nástrojích si nejdříve popíšeme utilitu pojmenovanou <i>hexer</i>, která je taktéž určená pro běh v&nbsp;konzoli (terminálu) a lze ji tedy například použít i na počítačích bez desktopového prostředí (servery, síťové prvky s&nbsp;Linuxem, vestavěná zařízení apod.). Další tři aplikace již svým uživatelům nabízí plnohodnotné grafické uživatelské rozhraní. Jedná se o nástroje nazvané <a href="#k04">GHex</a>, <a href="#k06">Bless Hex Editor</a> a především pak propracovaný nástroj <a href="#k08">Okteta</a>.</p>

<a href="http://fedora.cz/wp-content/uploads/2015/07/21_dhex4.png"><img class="alignnone size-medium wp-image-5399" src="http://fedora.cz/wp-content/uploads/2015/07/21_dhex4-450x296.png" alt="21_dhex4" width="450" height="296" /></a>
<p><i>Obrázek 1: Konzolový hexa editor <strong>dhex</strong> popsaný minule.</i></p>



<p><a name="k02"></a></p>
<h2 id="k02">2. hexer</h2>

<p>Prvním nástrojem, se kterým se v&nbsp;dnešním článku seznámíme, je hexa editor nazvaný příznačně <i>hexer</i>. Tato aplikace je určena pro spuštění v&nbsp;terminálu (konzoli) a způsob jejího ovládání je velmi podobný minule popsanému nástroji <i>bvi</i>, protože jak <i>hexer</i> tak i <i>bvi</i> používají klávesové zkratky (příkazy) odvozené od zkratek využívaných v&nbsp;textovém editoru <i>vi</i> i v&nbsp;jeho následovnících (pozor ovšem na to, že existuje stejnojmenný hexa editor vybavený grafickým uživatelským rozhraním). Oba zmíněné hexa editory, tj.&nbsp;jak <i>bvi</i>, tak i <i>hexer</i>, taktéž zobrazují obsah editovaného binárního souboru podobným způsobem, což je patrné při pohledu na screenshoty umístěné pod tímto odstavcem.</p>

<a href="http://fedora.cz/wp-content/uploads/2015/07/01_hexer1.png"><img class="alignnone size-medium wp-image-5412" src="http://fedora.cz/wp-content/uploads/2015/07/01_hexer1-450x296.png" alt="01_hexer1" width="450" height="296" /></a>
<p><i>Obrázek 2: Manuálová stránka k&nbsp;nástroji <strong>hexer</strong>.</i></p>

<p>Mezi důležité vlastnosti editoru <i>hexer</i> patří podpora většího množství bufferů, mezi nimiž je možné se přepínat; zajímavé přitom je, že i některé na první pohled vyspělejší hexa editory tuto možnost postrádají. Dále je možné používat operaci typu <strong>undo</strong> se zvoleným počtem zapamatovaných minulých stavů. Další velmi užitečnou vlastností je podpora pro takzvané binární regulární výrazy, které jsou obdobou běžných regulárních výrazů, ovšem s&nbsp;tím rozšířením, že je do nich možné zapisovat i číselné kódy bajtů s&nbsp;využitím různých číselných základů (osmičková soustava, šestnáctková soustava), tyto kódy se v&nbsp;případě potřeby zapisují i ve formě &bdquo;řetězců&ldquo; stylem &bdquo;\xxff fe*&ldquo; atd.</p>

<a href="http://fedora.cz/wp-content/uploads/2015/07/02_hexer2.png"><img class="alignnone size-medium wp-image-5413" src="http://fedora.cz/wp-content/uploads/2015/07/02_hexer2-450x296.png" alt="02_hexer2" width="450" height="296" /></a>
<p><i>Obrázek 3: Takto vypadá uživatelské prostředí nástroje <strong>hexer</strong>.</i></p>



<p><a name="k03"></a></p>
<h2 id="k03">3. Vybrané příkazy editoru hexer</h2>

<p><a href="#k02">V&nbsp;předchozí kapitole</a> jsme si řekli, že aplikace <i>hexer</i> používá podobné příkazy jako známý textový editor <i>vi</i> či <i>Vim</i>. V&nbsp;následující tabulce jsou vybrané příkazy vypsány, takže je velmi snadné porovnat, do jaké míry je <i>hexer</i> z&nbsp;hlediska ovládání editoru <i>vi</i> podobný:</p>

<table>
<tr><th> #</th><th>Příkaz</th><th>Význam</th></tr>
<tr><td> 1</td><td>h j k l</td><td>posun kurzoru po jednotlivých znacích či bajtech</td></tr>
<tr><td> 2</td><td>w</td><td>posun kurzoru na další slovo (platí pro pravý sloupec)</td></tr>
<tr><td> 3</td><td>e</td><td>posun kurzoru na konec slova (platí pro pravý sloupec)</td></tr>
<tr><td> 4</td><td>b</td><td>posun kurzoru na začátek slova (platí pro pravý sloupec)</td></tr>
<tr><td> 5</td><td>n</td><td>posun kurzoru na následující výskyt hledaného řetězce/hodnoty</td></tr>
<tr><td> 6</td><td>N</td><td>posun kurzoru na předchozí výskyt hledaného řetězce/hodnoty</td></tr>
<tr><td>&nbsp;</td><td>&nbsp;</td><td>&nbsp;</td></tr>
<tr><td> 7</td><td>r</td><td>přepis bajtu (režim <i>replace</i>)</td></tr>
<tr><td> 8</td><td>R</td><td>přepis většího množství bajtů (režim <i>replace</i>)</td></tr>
<tr><td> 9</td><td>i</td><td>vkládání bajtů (režim <i>insert</i>)</td></tr>
<tr><td>10</td><td>v</td><td>vizuální režim (výběr bloku)</td></tr>
<tr><td>11</td><td>x</td><td>smazání bajtu</td></tr>
<tr><td>&nbsp;</td><td>&nbsp;</td><td>&nbsp;</td></tr>
<tr><td>12</td><td>/</td><td>vyhledávání (směrem dopředu)</td></tr>
<tr><td>13</td><td>?</td><td>vyhledávání (směrem dozadu)</td></tr>
<tr><td>14</td><td>.</td><td>opakování posledního příkazu</td></tr>
<tr><td>&nbsp;</td><td>&nbsp;</td><td>&nbsp;</td></tr>
<tr><td>15</td><td>y</td><td>yank (odpovídá příkazu <i>copy</i>)</td></tr>
<tr><td>16</td><td>p</td><td>paste</td></tr>
</table>

<p>Před většinu příkazů je možné zapsat počet opakování, opět podobně jako v&nbsp;textovém editoru <i>vi</i>.</p>

<a href="http://fedora.cz/wp-content/uploads/2015/07/03_hexer3.png"><img class="alignnone size-medium wp-image-5414" src="http://fedora.cz/wp-content/uploads/2015/07/03_hexer3-450x296.png" alt="03_hexer3" width="450" height="296" /></a>
<p><i>Obrázek 4: Hexer podporuje i vizuální bloky, podobně jako textový editor Vim.</i></p>

<a href="http://fedora.cz/wp-content/uploads/2015/07/04_hexer4.png"><img class="alignnone size-medium wp-image-5415" src="http://fedora.cz/wp-content/uploads/2015/07/04_hexer4-450x296.png" alt="04_hexer4" width="450" height="296" /></a>
<p><i>Obrázek 5: Vyhledávání řetězce či sekvence bajtů s&nbsp;využitím příkazu / (search).</i></p>



<p><a name="k04"></a></p>
<h2 id="k04">4. GHex &ndash; hexa editor určený pro prostředí GNOME</h2>

<p>Druhým hexa editorem, s&nbsp;nímž se v&nbsp;dnešním článku seznámíme, je nástroj nazvaný <i>GHex</i>. Jedná se o aplikaci určenou primárně pro desktopové prostředí GNOME, z&nbsp;čehož také vyplývá relativně přehledné a současně i jednoduše použitelné grafické uživatelské rozhraní nabízené tímto nástrojem. Hlavní &ndash; a pro většinu doby i jediné &ndash; okno hexa editoru <i>GHex</i> je rozděleno do několika oblastí. Většinu plochy okna zabírá klasický pohled na editovaný binární soubor, tj.&nbsp;nalezneme zde sloupec s&nbsp;adresami, blok s&nbsp;hexa hodnotami a poslední blok, v&nbsp;němž se nachází znaky odpovídající jednotlivým bajtům popř.&nbsp;skupinám bajtů.</p>

<a href="http://fedora.cz/wp-content/uploads/2015/07/05_ghex01.png"><img class="alignnone size-medium wp-image-5416" src="http://fedora.cz/wp-content/uploads/2015/07/05_ghex01.png" alt="05_ghex01" width="432" height="301" /></a>
<p><i>Obrázek 6: Dialog se základními informacemi o aplikaci GHex.</i></p>

<p>Užitečné je, že formát zobrazení je možné různým způsobem měnit, například lze zvolit, zda se mají bajty sdružovat do dvoubajtových či čtyřbajtových slov. Spodní část okna obsahuje alternativní &bdquo;pohled&ldquo; na editovaný binární soubor (resp.&nbsp;jeho aktivně prohlíženou či editovanou část), protože se zde zobrazují hodnoty jednoho, dvou, čtyř či osmi bajtů při použití různých formátů (bajt je zobrazen v&nbsp;desítkovém vyjádření bez znaménka i se znaménkem, čtyři bajty jsou zobrazeny i ve formátu odpovídajícího reálným číslům typu <i>float</i>, podobně je tomu pro osm bajtů a reálná čísla s&nbsp;dvojnásobnou přesností apod.).</p>

<a href="http://fedora.cz/wp-content/uploads/2015/07/06_ghex02.png"><img class="alignnone size-medium wp-image-5417" src="http://fedora.cz/wp-content/uploads/2015/07/06_ghex02-450x308.png" alt="06_ghex02" width="450" height="308" /></a>
<p><i>Obrázek 7: Základní pohled na editovaný binární soubor. V&nbsp;horní části můžeme vidět pohled používaný i dalšími hexa editory, v&nbsp;části spodní pak hodnoty aktivního (vybraného) bajtu a jeho nejbližšího okolí prezentované v&nbsp;různých formátech.</i></p>

<a href="http://fedora.cz/wp-content/uploads/2015/07/07_ghex03.png"><img class="alignnone size-medium wp-image-5418" src="http://fedora.cz/wp-content/uploads/2015/07/07_ghex03-450x308.png" alt="07_ghex03" width="450" height="308" /></a>
<p><i>Obrázek 8: Součástí aplikace GHex je i užitečná tabulka s&nbsp;ASCII.</i></p>

<a href="http://fedora.cz/wp-content/uploads/2015/07/08_ghex04.png"><img class="alignnone size-medium wp-image-5419" src="http://fedora.cz/wp-content/uploads/2015/07/08_ghex04-450x308.png" alt="08_ghex04" width="450" height="308" /></a>
<p><i>Obrázek 9: Další dostupný nástroj &ndash; konverze mezi různými číselnými soustavami.</i></p>

<a href="http://fedora.cz/wp-content/uploads/2015/07/09_ghex05.png"><img class="alignnone size-medium wp-image-5420" src="http://fedora.cz/wp-content/uploads/2015/07/09_ghex05-450x308.png" alt="09_ghex05" width="450" height="308" /></a>
<p><i>Obrázek 10: Alternativní pohled: sdružení bajtů do dvojic (16bitových slov).</i></p>

<a href="http://fedora.cz/wp-content/uploads/2015/07/10_ghex06.png"><img class="alignnone size-medium wp-image-5421" src="http://fedora.cz/wp-content/uploads/2015/07/10_ghex06-450x308.png" alt="10_ghex06" width="450" height="308" /></a>
<p><i>Obrázek 11: Další alternativní pohled: sdružení bajtů do čtveřic (32bitových slov).</i></p>

<a href="http://fedora.cz/wp-content/uploads/2015/07/13_ghex09.png"><img class="alignnone size-medium wp-image-5424" src="http://fedora.cz/wp-content/uploads/2015/07/13_ghex09-450x308.png" alt="13_ghex09" width="450" height="308" /></a>
<p><i>Obrázek 12: Při editaci se zvýrazňuje změněná část binárního souboru.</i></p>



<p><a name="k05"></a></p>
<h2 id="k05">5. Export dat z&nbsp;editovaného binárního souboru do HTML</h2>

<p>Hexa editor <i>GHex</i> taktéž obsahuje dnes již poměrně běžnou kalkulačku nabízející převody mezi jednotlivými číselnými soustavami (binární, osmičková, desítková, šestnáctková), u každé hodnoty se navíc zobrazuje i odpovídající znak z&nbsp;ASCII tabulky. Nechybí ani možnost vyhledávání v&nbsp;editovaném binárním souboru podle hodnot bajtů či podle zadaného řetězce. Dialog pro vyhledávání obsahuje i možnost výběru barvy (viz přiložené screenshoty umístěné pod tímto odstavcem) s&nbsp;následným vyhledáním její RGB hodnoty, tj.&nbsp;trojice bajtů reprezentujících jednotlivé barvové složky modelu RGB.</p>

<a href="http://fedora.cz/wp-content/uploads/2015/07/11_ghex07.png"><img class="alignnone size-medium wp-image-5422" src="http://fedora.cz/wp-content/uploads/2015/07/11_ghex07-450x310.png" alt="11_ghex07" width="450" height="310" /></a>
<p><i>Obrázek 13: Dialog pro prohledávání binárního souboru, včetně možnosti výběru barvy (a vyhledání RGB).</i></p>

<a href="http://fedora.cz/wp-content/uploads/2015/07/12_ghex08.png"><img class="alignnone size-medium wp-image-5423" src="http://fedora.cz/wp-content/uploads/2015/07/12_ghex08-450x310.png" alt="12_ghex08" width="450" height="310" /></a>
<p><i>Obrázek 14: Dialog pro prohledávání binárního souboru, včetně možnosti výběru barvy (a vyhledání RGB). Zde je patrné, že řetězec je možné zapsat ve formě hexadecimálních hodnot či skutečně přímo jako řetězec.</i></p>

<p>Poměrně zajímavou vlastností <i>GHexu</i> je podpora exportu původně binárního souboru na sekvenci HTML stránek, kde každá stránka obsahuje čitelný obraz jednoho paměťového bloku ve formátu známého z&nbsp;klasických hexa editorů popsaných <a href="http://fedora.cz/hexa-editory-a-dalsi-nastroje-pro-praci-s-binarnimi-soubory/">minule</a>. Kromě těchto stránek (jejichž počet je ovlivněn celkovou délkou editovaného binárního souboru a tím pádem i počtem bloků, na něž se soubor rozdělí) se vytvoří i indexová stránka s&nbsp;odkazy na HTML podobu jednotlivých bloků. Tato vlastnost hexa editoru <i>GHex</i> je ukázána na následujících dvou snímcích obrazovky.</p>

<a href="http://fedora.cz/wp-content/uploads/2015/07/14_ghex10.png"><img class="alignnone size-medium wp-image-5425" src="http://fedora.cz/wp-content/uploads/2015/07/14_ghex10.png" alt="14_ghex10" width="331" height="346" /></a>
<p><i>Obrázek 15: Vygenerovaná HTML stránka s&nbsp;odkazy na čitelnou podobu jednotlivých (původně binárních) bloků.</i></p>

<a href="http://fedora.cz/wp-content/uploads/2015/07/15_ghex11.png"><img class="alignnone size-medium wp-image-5426" src="http://fedora.cz/wp-content/uploads/2015/07/15_ghex11-450x254.png" alt="15_ghex11" width="450" height="254" /></a>
<p><i>Obrázek 16: Vygenerovaná HTML stránka s&nbsp;obsahem jednoho paměťového bloku. Použitý formát jako by z&nbsp;oka vypadl formátu používaném klasickými hexa editory.</i></p>



<p><a name="k06"></a></p>
<h2 id="k06">6. Bless Hex Editor</h2>

<p>Třetí hexa editor, který je, podobně jako výše popsaný <i>GHex</i>, taktéž primárně určen pro desktopové prostředí GNOME, se jmenuje <i>Bless Hex Editor</i> či zkráceně pouze <i>Bless</i>. Tato aplikace je poněkud zvláštní tím, že pro svůj běh vyžaduje běhové prostředí <i>mono</i> a knihovnu <a href="http://www.mono-project.com/docs/gui/gtksharp/">Gtk#</a>, což může znamenat nutnost instalace poměrně velkého množství balíčků (samozřejmě za předpokladu, že v&nbsp;systému již není přítomna jiná aplikace, která tyto knihovny taktéž používá). Nicméně rychlost a systémové nároky <i>Bless Hex Editoru</i> nijak výrazně nevybočují z&nbsp;obvyklých nároků dalších podobně zaměřených aplikací s&nbsp;grafickým uživatelským rozhraním.</p>

<a href="http://fedora.cz/wp-content/uploads/2015/07/16_bless1.png"><img class="alignnone size-medium wp-image-5427" src="http://fedora.cz/wp-content/uploads/2015/07/16_bless1-242x450.png" alt="16_bless1" width="242" height="450" /></a>
<p><i>Obrázek 17: Dialog se základními informacemi o aplikaci Bless.</i></p>

<p><i>Bless Hex Editor</i> nabízí v&nbsp;porovnání <a href="#k04">s&nbsp;výše popsaným</a> editorem <i>GHex</i> větší množství funkcí, což je ostatně patrné i při pohledu na screenshoty. Poměrně užitečnou vlastností je několikastupňová operace typu <strong>undo</strong>, přičemž maximální počet zapamatovaných minulých stavů editovaného binárního souboru je možné nastavit s&nbsp;využitím příslušného dialogu, popř.&nbsp;je možné kontrolu na počet zapamatovaných změn zcela vypnout (a doufat tak, že je k&nbsp;dispozici dostatečná kapacita operační paměti, což ovšem nemusí být při složitějších operacích s&nbsp;rozsáhlými binárními soubory vždy zaručeno).</p>

<a href="http://fedora.cz/wp-content/uploads/2015/07/17_bless2.png"><img class="alignnone size-medium wp-image-5428" src="http://fedora.cz/wp-content/uploads/2015/07/17_bless2-450x232.png" alt="17_bless2" width="450" height="232" /></a>
<p><i>Obrázek 18: Základní pohled na editovaný binární soubor; oproti GHexu je zde navíc použito barevného zvýraznění.</i></p>

<a href="http://fedora.cz/wp-content/uploads/2015/07/18_bless3.png"><img class="alignnone size-medium wp-image-5429" src="http://fedora.cz/wp-content/uploads/2015/07/18_bless3-450x232.png" alt="18_bless3" width="450" height="232" /></a>
<p><i>Obrázek 19: Možnosti změny obsahu binárního souboru na základě zvolené bitové operace.</i></p>



<p><a name="k07"></a></p>
<h2 id="k07">7. Další vlastnosti Bless Hex Editoru</h2>

<p>Mezi užitečné vlastnosti hexa editoru <i>Bless</i> patří podpora pro konverzi dat a pro bitové operace prováděné nad daty, podpora pro použití většího množství záložek (tabů), možnost změnit layout obrazovky a mj.&nbsp;taktéž zvýraznění bloku dat, které odpovídají hledanému výrazu. Podobně jako tomu bylo u hexa editoru <i>GHex</i>, nabízí i <i>Bless</i> export dat do HTML či do textových souborů, což znamená, že může pracovat jako interaktivně ovládaná náhrada za minule popsaný filtr <strong>xxd</strong> či za další (v&nbsp;diskusi zmíněný) filtr <strong>hexdump</strong>. Nesmíme taktéž zapomenout na to, že <i>Bless</i> nabízí podporu pro tvorbu přídavných modulů (pluginů), což znamená, že se možná v&nbsp;budoucnu dočkáme mnoha zajímavých a užitečných doplňků.</p>

<a href="http://fedora.cz/wp-content/uploads/2015/07/19_bless4.png"><img class="alignnone size-medium wp-image-5430" src="http://fedora.cz/wp-content/uploads/2015/07/19_bless4-450x232.png" alt="19_bless4" width="450" height="232" /></a>
<p><i>Obrázek 20: Režim zobrazení, který se snaží napodobit klasické hexa editory.</i></p>

<a href="http://fedora.cz/wp-content/uploads/2015/07/20_bless5.png"><img class="alignnone size-medium wp-image-5431" src="http://fedora.cz/wp-content/uploads/2015/07/20_bless5-450x232.png" alt="20_bless5" width="450" height="232" /></a>
<p><i>Obrázek 21: Dialog s&nbsp;nastavením parametrů hexa editoru Bless. Povšimněte si možnosti konfigurace zásuvných modulů.</i></p>

<a href="http://fedora.cz/wp-content/uploads/2015/07/21_bless6.png"><img class="alignnone size-medium wp-image-5432" src="http://fedora.cz/wp-content/uploads/2015/07/21_bless6-450x232.png" alt="21_bless6" width="450" height="232" /></a>
<p><i>Obrázek 22: V&nbsp;možnostech exportu najdeme i výstup do HTML, podobně jako tomu bylo u hexa editoru GHex.</i></p>



<p><a name="k08"></a></p>
<h2 id="k08">8. Okteta &ndash; jeden z&nbsp;nejdokonalejších hexa editorů pro Linux</h2>

<p>Čtvrtým a současně i posledním hexa editorem, se kterým se v&nbsp;tomto článku seznámíme, je aplikace nazvaná <i>Okteta</i>. Tento hexa editor, který je primárně určený pro desktopové prostředí KDE, je velmi propracovaný, široce konfigurovatelný a nabízí svým uživatelům jak základní editační režim binárních souborů, tak i poměrně velké množství podpůrných nástrojů, z&nbsp;nichž některé budou zmíněny <a href="#k09">v&nbsp;navazující kapitole</a>. Možnosti nastavení layoutu obrazovky jsou poměrně široké, jak je ostatně u KDE aplikací zvykem, ovšem ve výchozím nastavení je plocha okna editoru <i>Okteta</i> rozdělena na část s&nbsp;klasickým třísloupcovým hexa editorem a na část, v&nbsp;níž se zobrazují informace z&nbsp;podpůrných nástrojů (vyhledávání, konverze, statistika atd.).</p>

<a href="http://fedora.cz/wp-content/uploads/2015/07/22_okteta1.png"><img class="alignnone size-medium wp-image-5433" src="http://fedora.cz/wp-content/uploads/2015/07/22_okteta1-450x386.png" alt="22_okteta1" width="450" height="386" /></a>
<p><i>Obrázek 23: Okteta ihned po spuštění.</i></p>

<p>Podobně jako v&nbsp;mnoha dalších aplikacích určených pro desktopové prostředí KDE je možné i v&nbsp;hexa editoru <i>Okteta</i> otevřít a editovat soubory uložené na vzdáleném počítači, což může být v&nbsp;mnoha případech jednodušší, než se připojovat na vzdálený počítač a spouštět na něm nějaký konzolový hexa editor. V&nbsp;jednom okamžiku lze editovat větší množství binárních souborů a vybraný blok je možné přenášet přes schránku do dalších aplikací (jako binární data či jako text).</p>

<a href="http://fedora.cz/wp-content/uploads/2015/07/23_okteta2.png"><img class="alignnone size-medium wp-image-5434" src="http://fedora.cz/wp-content/uploads/2015/07/23_okteta2-450x386.png" alt="23_okteta2" width="450" height="386" /></a>
<p><i>Obrázek 24: Základní pohled na editovaný binární soubor.</i></p>

<a href="http://fedora.cz/wp-content/uploads/2015/07/24_okteta3.png"><img class="alignnone size-medium wp-image-5435" src="http://fedora.cz/wp-content/uploads/2015/07/24_okteta3-348x450.png" alt="24_okteta3" width="348" height="450" /></a>
<p><i>Obrázek 25: Zobrazení dalších informací o editovaném souboru.</i></p>



<p><a name="k09"></a></p>
<h2 id="k09">9. Vybrané nástroje dostupné v&nbsp;hexa editoru Okteta</h2>

<p>Nabídka nástrojů, které byly do editoru <i>Okteta</i> přidány, je neobvykle vysoká, ostatně se stačí podívat na následující (neúplný) seznam:</p>

<ol>
<li>Převody hodnot mezi číselnými soustavami (binární, osmičková, desítková, šestnáctková).</li>
<li>Převody znaků na základě vybraných kódování (například Windows-1250 vs. Latin-2 atd. atd.).</li>
<li>Podpora EBCDIC (kromě běžné ASCII).</li>
<li>Zobrazení histogramu hodnot znaků (screenshot 26), čehož lze využít například při luštění jednoduchých šifer.</li>
<li>Kalkulačka počítající kontrolní součty (Adler-32, CRC-32, součet modulo x).</li>
<li>Kalkulačka počítající hashe podle MD-2, MD-4, MD-5, SHA-0, SHA-1, SHA-224, SHA-256, SHA-384, SHA-512 atd.</li>
<li>Filtry (AND, OR, XOR, posuny, rotace).</li>
<li>Režim vkládání bajtů (výchozí je samozřejmě přepis).</li>
</ol>

<a href="http://fedora.cz/wp-content/uploads/2015/07/25_okteta4.png"><img class="alignnone size-medium wp-image-5436" src="http://fedora.cz/wp-content/uploads/2015/07/25_okteta4-323x450.png" alt="25_okteta4" width="323" height="450" /></a>
<p><i>Obrázek 26: Mapa četností znaků pro zdrojový kód předchozího článku.</i></p>

<a href="http://fedora.cz/wp-content/uploads/2015/07/26_okteta5.png"><img class="alignnone size-medium wp-image-5437" src="http://fedora.cz/wp-content/uploads/2015/07/26_okteta5-450x352.png" alt="26_okteta5" width="450" height="352" /></a>
<p><i>Obrázek 27: Nabídka konverze znaků může být v&nbsp;mnoha případech velmi užitečná a vítaná.</i></p>



<p><a name="k10"></a></p>
<h2 id="k10">10. Odkazy na Internetu</h2>

<ol>

<li>Bless Hex Editor<br />
<a href="http://home.gna.org/bless/">http://home.gna.org/bless/</a>
</li>

<li>hexer (man page)<br />
<a href="http://manpages.ubuntu.com/manpages/natty/man1/hexer.1.html">http://manpages.ubuntu.com/manpages/natty/man1/hexer.1.html</a>
</li>

<li>GHex - a hex editor for GNOME<br />
<a href="https://wiki.gnome.org/Apps/Ghex">https://wiki.gnome.org/Apps/Ghex</a>
</li>

<li>GHex na GitHubu<br />
<a href="https://github.com/GNOME/ghex">https://github.com/GNOME/ghex</a>
</li>

<li>Ghex<br />
<a href="http://directory.fsf.org/wiki/Ghex">http://directory.fsf.org/wiki/Ghex</a>
</li>

<li>Okteta<br />
<a href="https://utils.kde.org/projects/okteta/">https://utils.kde.org/projects/okteta/</a>
</li>

<li>Okteta - Hex Editor<br />
<a href="https://www.kde.org/applications/utilities/okteta/">https://www.kde.org/applications/utilities/okteta/</a>
</li>

<li>Okteta (KDE UserBase Wiki)<br />
<a href="https://userbase.kde.org/Okteta">https://userbase.kde.org/Okteta</a>
</li>

<li>Hex Editors for Lin/unix<br />
<a href="http://blog.sourcepole.com/2006/09/07/hex-editors/">http://blog.sourcepole.com/2006/09/07/hex-editors/</a>
</li>

<li>dhex (home page)<br />
<a href="http://freecode.com/projects/dhex">http://freecode.com/projects/dhex</a>
</li>

<li>Hex editor (Wikipedia)<br />
<a href="https://en.wikipedia.org/wiki/Hex_editor">https://en.wikipedia.org/wiki/Hex_editor</a>
</li>

<li>Comparison of hex editors (Wikipedia)<br />
<a href="https://en.wikipedia.org/wiki/Comparison_of_hex_editors">https://en.wikipedia.org/wiki/Comparison_of_hex_editors</a>
</li>

<li>bvi Home Page<br />
<a href="http://bvi.sourceforge.net/">http://bvi.sourceforge.net/</a>
</li>

<li>bvi (Wikipedia)<br />
<a href="https://en.wikipedia.org/wiki/Bvi">https://en.wikipedia.org/wiki/Bvi</a>
</li>

<li>xxd (man page)<br />
<a href="http://www.linux-tutorial.info/modules.php?name=ManPage&sec=1&manpage=xxd">http://www.linux-tutorial.info/modules.php?name=ManPage&sec=1&manpage=xxd</a>
</li>

<li>vim (man page)<br />
<a href="http://www.linux-tutorial.info/modules.php?name=ManPage&sec=1&manpage=vim">http://www.linux-tutorial.info/modules.php?name=ManPage&sec=1&manpage=vim</a>
</li>

</ol>



</body>
</html>

