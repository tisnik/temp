<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Použití IDE PyDev pro vzdálený vývoj na Raspberry Pi</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Použití IDE PyDev pro vzdálený vývoj na Raspberry Pi</h1>

<h3>Pavel Tišnovský</h3>

<p></p>

<h1>Úvodník</h1>

<p>V dnešním článku si ukážeme, jakým způsobem je možné nakonfigurovat integrované vývojové prostředí PyDev (založené na Eclipse) tak, aby bylo možné toto IDE použít pro vývoj na &bdquo;vzdáleném&ldquo; Raspberry Pi nebo na podobném méně výkonném počítači. K&nbsp;tomu využijeme plugin nazvaný Remote System Explorer.</p>



<h2>Obsah</h2>

<p><a href="#k01">1. Použití IDE PyDev pro vzdálený vývoj na Raspberry Pi</a></p>
<p><a href="#k02">2. Eclipse a PyDev na poměrně nevýkonném Raspberry Pi?</a></p>
<p><a href="#k03">3. Elegantní řešení &ndash; použití vzdáleného vývoje s&nbsp;využitím pluginu Remote System Explorer</a></p>
<p><a href="#k04">4. Instalace platformy Eclipse</a></p>
<p><a href="#k05">5. Instalace vývojového prostředí PyDev</a></p>
<p><a href="#k06">6. Instalace pluginu Remote System Explorer</a></p>
<p><a href="#k07">7. Přepnutí do perspektivy Remote System Explorer</a></p>
<p><a href="#k08">8. Vytvoření propojení Eclipse (PyDev) se vzdáleným počítačem</a></p>
<p><a href="#k09">9. Práce s&nbsp;projektem</a></p>
<p><a href="#k10">10. Spuštění projektu na vzdáleném počítači (Remote Shell)</a></p>
<p><a href="#k11">11. Jak jednoduše zjistit, kde se projekt spustil?</a></p>
<p><a href="#k12">12. Další možnosti pluginu PyDev</a></p>
<p><a href="#k13">13. Předchozí části seriálu o IDE ve Fedoře</a></p>
<p><a href="#k14">14. Odkazy na Internetu</a></p>



<p><a name="k01"></a></p>
<h2 id="k01">1. Použití IDE PyDev pro vzdálený vývoj na Raspberry Pi</h2>

<p>S&nbsp;integrovaným vývojovým prostředím <i>PyDev</i> jsme se již na stránkách <a href="https://mojefedora.cz">tohoto serveru</a> seznámili ve dvoudílném článku, který v&nbsp;případě zájmu naleznete na adresách <a href="https://mojefedora.cz/vyvojova-prostredi-ve-fedore-1-dil/">https://mojefedora.cz/vyvojova-prostredi-ve-fedore-1-dil/</a> a <a href="https://mojefedora.cz/vyvojova-prostredi-ve-fedore-2-dil/">https://mojefedora.cz/vyvojova-prostredi-ve-fedore-2-dil/</a>. Připomeňme si jen ve stručnosti, že <i>PyDev</i> je integrované vývojové prostředí (IDE) určené pro všechny programátory pracující s&nbsp;Pythonem, a to nezávisle na použité verzi interpretru (podporován je totiž jak starší Python 2.x, tak i novější Python 3). Zatímco většina integrovaných vývojových prostředí popsaných dříve byla vytvořena ve formě samostatných aplikací (relativně) nezávislých na dalších balíčcích, je tomu v&nbsp;případě nástroje <i>PyDev</i> poněkud jinak, protože <i>PyDev</i> je ve skutečnosti &bdquo;pouze&ldquo; rozšiřujícím modulem určeným pro integraci do univerzálního prostředí (resp.&nbsp;přesněji řečeno platformy) Eclipse, s&nbsp;nímž jsme se taktéž na tomto serveru několikrát setkali, a to konkrétně <a href="https://mojefedora.cz/eclipse-integrovane-vyvojove-prostredi-pro-javu-i-dalsi-programovaci-jazyky/">v&nbsp;samostatném seriálu</a>.</p>

<a href="https://mojefedora.cz/wp-content/uploads/2016/03/01.png"><img class="alignnone size-medium wp-image-6727" src="https://mojefedora.cz/wp-content/uploads/2016/03/01-450x326.png" alt="01" width="450" height="326" /></a>
<p><i>Obrázek 1: Ladění programu napsaného v&nbsp;Pythonu s&nbsp;využitím možností, které vývojářům poskytuje PyDev.</i></p>

<p>Samotný vývoj projektu Eclipse byl zahájen na přelomu tisíciletí ve společnosti IBM a v&nbsp;současnosti se jedná o aplikaci šířenou pod licencí EPL. EPL je licence v&nbsp;některých ohledech poněkud odlišná od známé GNU GPL, to však nijak neovlivňuje možnosti použití Eclipse ve funkci IDE v&nbsp;Linuxu. Ostatně i z&nbsp;tohoto důvodu najdeme Eclipse i v&nbsp;základních balíčcích Fedory, což by v&nbsp;případě problematičtějšího licenčního modelu pochopitelně nebylo možné. V&nbsp;případě Eclipse se původně mělo jednat o integrované vývojové prostředí (IDE), které mělo představovat alternativu k&nbsp;tehdy již existujícímu prostředí Visual Age založenému na programovacím jazyku Smalltalk (toto prostředí je nicméně stále nabízeno, používáno a existuje okolo něj loajální komunita), později se z&nbsp;Eclipse stala univerzální platforma používaná jak ve funkci integrovaného vývojového prostředí, tak i ve funkci takzvaného &bdquo;rich clienta&ldquo;. A právě tuto schopnost Eclipse využili (kromě mnoha jiných programátorů) i vývojáři prostředí <i>PyDev</i>.</p>

<a href="https://mojefedora.cz/wp-content/uploads/2016/03/02.png"><img class="alignnone size-medium wp-image-6728" src="http://mojefedora.cz/wp-content/uploads/2016/03/02-450x326.png" alt="02" width="450" height="326" /></a>
<p><i>Obrázek 2: Dialog pro vytvoření nového projektu. Můžete zde vidět volbu interpretru (verzi i typ). PyDev v&nbsp;této oblasti vývojáře neomezuje, samozřejmě však musí mít vybraný interpret nainstalován ve svém systému.</i></p>



<p><a name="k02"></a></p>
<h2 id="k02">2. Eclipse a PyDev na poměrně nevýkonném Raspberry Pi?</h2>

<p>Již samotná platforma Eclipse, která je prakticky kompletně (s&nbsp;výjimkou několika nativních knihoven, například knihovny SWT) naprogramovaná v&nbsp;Javě, je značně náročná na systémové prostředky. Když si k&nbsp;tomu připočteme nároky modulu <i>PyDev</i>, zjistíme, že přímé provozování tohoto nástroje na jednodeskových mikropočítačích Raspberry Pi je sice teoreticky možné, ale rychlost odezvy zajisté nebude oslnivá. Navíc by u některých modelů s&nbsp;256 MB nebo 512 MB RAM zabralo prakticky celou paměť jen vývojové prostředí, což by si vynutilo použití swapovacího prostoru a samozřejmě by znamenalo další citelné zpomalení práce (u modelu s&nbsp;256 MB je navíc potřebné laborovat s&nbsp;nastavením, aby se Eclipse vůbec spustilo).</p>

<a href="https://mojefedora.cz/wp-content/uploads/2016/03/12.png"><img class="alignnone size-medium wp-image-6738" src="http://mojefedora.cz/wp-content/uploads/2016/03/12-450x338.png" alt="12" width="450" height="338" /></a>
<p><i>Obrázek 3: Nastavení základních vlastností projektu.</i></p>

<p>Jen pro stručný přehled si uveďme základní parametry různých modelů mikropočítače Raspberry Pi. Z&nbsp;následující tabulky je patrné, že se ani u nejvyššího modelu nejedná o žádnou výkonnostní špičku (to ovšem pro mnoho účelů nevadí):</p>

<table>
<tr><th>Mikropočítač</th><th>SoC</th><th>Jádro</th><th>Frekvence</th><th>RAM</th></tr>
<tr><td>Raspberry Pi 1 Model A </td><td>BCM2835</td><td>ARM11</td><td>700 MHz</td><td>256 MB</td></tr>
<tr><td>Raspberry Pi 1 Model A+</td><td>BCM2835</td><td>ARM11</td><td>700 MHz</td><td>512 MB</td></tr>
<tr><td>Raspberry Pi 1 Model B </td><td>BCM2835</td><td>ARM11</td><td>700 MHz</td><td>512 MB</td></tr>
<tr><td>Raspberry Pi 1 Model B+</td><td>BCM2835</td><td>ARM11</td><td>700 MHz</td><td>512 MB</td></tr>
<tr><td>Raspberry Pi Zero      </td><td>BCM2835</td><td>ARM11</td><td>1000 MHz</td><td>512 MB</td></tr>
<tr><td>Compute Module 1       </td><td>BCM2835</td><td>ARM11</td><td>700 MHz</td><td>512 MB</td></tr>
<tr><td>Raspberry Pi 2 Model B </td><td>BCM2836</td><td>Cortex-A7 (Quad core)</td><td>900 MHz</td><td>1024 MB</td></tr>
<tr><td>Raspberry Pi 3 Model B </td><td>BCM2837</td><td>Cortex-A53 (Quad core)</td><td>1200 MHz</td><td>1024 MB</td></tr>
<tr><td>Compute Module 3       </td><td>BCM2837</td><td>Cortex-A53 (Quad core)</td><td>1200 MHz</td><td>1024 MB</td></tr>
</table>

<p>Poznámka<sup>1</sup>: frekvence procesorového jádra může být zvýšena, pro tento účel existuje volba v&nbsp;konfiguračním souboru (Raspberry Pi nemá BIOS).</p>

<p>Poznámka<sup>2</sup>: RAM je ve skutečnosti sdílena s&nbsp;GPU, což ještě více zmenšuje kapacitu použitelnou pro Eclipse+PyDev.</p>

<a href="https://mojefedora.cz/wp-content/uploads/2016/03/01-1.png"><img class="alignnone size-medium wp-image-6777" src="https://mojefedora.cz/wp-content/uploads/2016/03/01-1-450x322.png" alt="01" width="450" height="322" /></a>
<p><i>Obrázek 4: Nástroj PyDev ve spolupráci s&nbsp;interpretrem programovacího jazyka Python dokáže detekovat některé problematické části zdrojového kódu. Pro kontrolu sémantických chyb je však nutné používat testy.</i></p>



<p><a name="k03"></a></p>
<h2 id="k03">3. Elegantní řešení &ndash; použití vzdáleného vývoje s&nbsp;využitím pluginu Remote System Explorer</h2>

<p>Jakým způsobem je tedy možné vyřešit dva tak protichůdné požadavky, tj.&nbsp;použít rozsáhlé vývojové prostředí Eclipse s&nbsp;pluginem PyDev na relativně nevýkonných jednodeskových mikropočítačích Raspberry Pi? Jedno z&nbsp;řešení spočívá v&nbsp;použití Eclipse+PyDev na běžném desktopu nebo notebooku s&nbsp;odpovídajícím výpočetním výkonem i kapacitou operační paměti (postačuje prakticky jakýkoli notebook vyrobený v&nbsp;posledních pěti letech), ovšem s&nbsp;tím, že vyvíjené projekty bude možné spustit přímo na Raspberry Pi. K&nbsp;tomuto účelu slouží další plugin pro Eclipse, který se jmenuje <i>Remote System Explorer</i> a který nalezneme na adrese <a href="https://marketplace.eclipse.org/content/remote-system-explorer-ssh-telnet-ftp-and-dstore-protocols">https://marketplace.eclipse.org/content/remote-system-explorer-ssh-telnet-ftp-and-dstore-protocols</a>.</p>

<a href="https://mojefedora.cz/wp-content/uploads/2017/05/05-1.png"><img class="alignnone size-full wp-image-8874" src="https://mojefedora.cz/wp-content/uploads/2017/05/05-1.png" alt="" width="102" height="89" /></a>
<p><i>Obrázek 5: Logo pluginu Remote System Explorer.</i></p>

<p><i>Remote System Explorer</i> umožňuje, aby se v&nbsp;Eclipse pracovalo s&nbsp;projekty uloženými na vzdáleném počítači (tedy na Raspberry Pi) a dokonce v&nbsp;sobě integruje i terminál, který použijeme pro spuštění těchto projektů. Pro připojení ke vzdálenému počítači jsou používány protokoly SSH, Telnet, FTP a DStore. My samozřejmě využijeme SSH (ostatně předpokládám, že vám na Raspberry Pi neběží služby pro Telnet ani pro FTP).</p>



<p><a name="k04"></a></p>
<h2 id="k04">4. Instalace platformy Eclipse</h2>

<p>Pojďme si nyní říci, jakým způsobem je možné vývojové prostředí <i>Eclipse</i> s&nbsp;pluginy <i>PyDev</i> a <i>Remote System Explorer</i> nainstalovat na desktop či notebook s&nbsp;Fedorou. Nejprve samozřejmě budeme potřebovat samotnou platformu Eclipse, resp.&nbsp;přesněji řečeno základní framework Eclipse. Dále je pak zapotřebí JRE (běhové prostředí Javy), které se ovšem v&nbsp;případě potřeby nainstaluje automaticky jako závislý balíček pro Eclipse. V&nbsp;repositářích systému Fedora nalezneme hned několik balíčků, v&nbsp;jejichž názvu se řetězec &bdquo;eclipse&ldquo; vyskytuje. Je tomu tak právě z&nbsp;důvodu velké modularity. Pokud programátor potřebuje provádět vývoj aplikací vytvářených především v&nbsp;Javě, bude pro instalaci nejvhodnější zvolit balíček Eclipse JDT (<i>Java Development Toolkit</i>), pro vývoj v&nbsp;programovacích jazycích C a C++ je určen projekt nazvaný Eclipse CDT (<i>C/C++ Development Toolkit</i>), vývoj v&nbsp;Pythonu (což nás dnes zajímá nejvíce) je podporován právě v&nbsp;modulu PyDev, vývoj webových aplikací v&nbsp;Eclipse WTP (<i>Web Tool Platform</i>) atd.</p>

<p>Na začátku postačuje mít nainstalován pouze balíček nazvaný <strong>eclipse-platform</strong>, a to například příkazem:</p>

<pre>
# dnf install eclipse-platform
</pre>

<p>alternativně (pokud máte příslušná práva):</p>

<pre>
$ sudo yum install eclipse-platform
</pre>

<p>Pokud byla instalace úspěšná, bude možné Eclipse spustit z&nbsp;Gnome Shellu nebo z&nbsp;jiného používaného desktopového prostředí:</p>

<a href="https://mojefedora.cz/wp-content/uploads/2017/05/06-1.png"><img class="alignnone size-thumbnail wp-image-8875" src="https://mojefedora.cz/wp-content/uploads/2017/05/06-1-339x254.png" alt="" width="339" height="254" /></a>
<p><i>Obrázek 6: Vývojová platforma Eclipse spuštěná na právě nainstalované Fedoře. V&nbsp;případě, že do Eclipse není nainstalován PyDev, Eclipse JDT či Eclipse CDT, jsou možnosti této platformy z&nbsp;hlediska koncových uživatelů-programátorů poměrně omezené.</i></p>



<p><a name="k05"></a></p>
<h2 id="k05">5. Instalace vývojového prostředí PyDev</h2>

<p>Pokud se vám podařilo spustit vývojové prostředí Eclipse, je možné do něj doinstalovat pluginy <i>PyDev</i> a následně i <i>Remote System Explorer</i>. Nejdřív si ukažme instalaci PyDev:</p>

<a href="https://mojefedora.cz/wp-content/uploads/2016/03/05.png"><img class="alignnone size-medium wp-image-6731" src="https://mojefedora.cz/wp-content/uploads/2016/03/05-450x338.png" alt="05" width="450" height="338" /></a>
<p><i>Obrázek 7: Dialog pro přidání nového modulu (pluginu) do Eclipse se skrývá pod položkou Help &rarr; Install New Software.</i></p>

<a href="https://mojefedora.cz/wp-content/uploads/2017/05/08-1.png"><img class="alignnone size-thumbnail wp-image-8876" src="https://mojefedora.cz/wp-content/uploads/2017/05/08-1-339x254.png" alt="" width="339" height="254" /></a>
<p><i>Obrázek 8: Tlačítkem Add se přidá adresa, z&nbsp;níž Eclipse získá informace o dostupných balíčcích. Můžete použít buď přímý link na konkrétní verzi <a href="https://dl.bintray.com/fabioz/pydev/4.5.4/">https://dl.bintray.com/fabioz/pydev/4.5.4/</a>, nebo se spokojit s&nbsp;obecnou adresou <a href="http://www.pydev.org/updates/">http://www.pydev.org/updates/</a> (což doporučuji).</i></p>

<a href="https://mojefedora.cz/wp-content/uploads/2017/05/09-1.png"><img class="alignnone size-thumbnail wp-image-8877" src="https://mojefedora.cz/wp-content/uploads/2017/05/09-1-339x254.png" alt="" width="339" height="254" /></a>
<p><i>Obrázek 9: Eclipse následně ze zadané adresy stáhne metainformace o dostupných balíčcích. Nám bude postačovat balíček PyDev for Eclipse, který stačí vybrat a kliknout na tlačítko Next.</i></p>

<a href="https://mojefedora.cz/wp-content/uploads/2017/05/10-1.png"><img class="alignnone size-thumbnail wp-image-8878" src="https://mojefedora.cz/wp-content/uploads/2017/05/10-1-339x254.png" alt="" width="339" height="254" /></a>
<p><i>Obrázek 10: Běžný dialog se zobrazením licencí (licencemi), kde se musí explicitně souhlasit s&nbsp;textem licence. Co k&nbsp;tomu dodat více?</i></p>

<a href="https://mojefedora.cz/wp-content/uploads/2017/05/11-1.png"><img class="alignnone size-thumbnail wp-image-8879" src="https://mojefedora.cz/wp-content/uploads/2017/05/11-1-339x254.png" alt="" width="339" height="254" /></a>
<p><i>Obrázek 11: Eclipse nás upozorní na neexistující certifikát, kterým je balíček podepsán. Pokud se chcete tohoto dialogu zbavit a důvěřovat i případným budoucím updatům atd., lze příslušný platný certifikát získat z&nbsp;adresy <a href="http://www.pydev.org/pydev_certificate.cer">http://www.pydev.org/pydev_certificate.cer</a></i>.</p>

<a href="https://mojefedora.cz/wp-content/uploads/2017/05/12-1.png"><img class="alignnone size-thumbnail wp-image-8880" src="https://mojefedora.cz/wp-content/uploads/2017/05/12-1-339x254.png" alt="" width="339" height="254" /></a>
<p><i>Obrázek 12: Pro jistotu si po restartu Eclipse (ten se provede po dotazu) zkuste vytvořit nový projekt. V&nbsp;dialogu pro vytvoření nového projektu by se měla ukázat i nabídka PyDev.</i></p>



<p><a name="k06"></a></p>
<h2 id="k06">6. Instalace pluginu Remote System Explorer</h2>

<p>Třetím krokem je instalace pluginu <i>Remote System Explorer</i>. Ten budeme instalovat podobným způsobem, jako samotný <i>PyDev</i>, tedy přes interní instalační nástroj samotného prostředí Eclipse. Opět se podívejme na screenshoty, z&nbsp;nichž bude průběh instalace patrný:</p>

<a href="https://mojefedora.cz/wp-content/uploads/2017/05/13-1.png"><img class="alignnone size-thumbnail wp-image-8881" src="https://mojefedora.cz/wp-content/uploads/2017/05/13-1-339x254.png" alt="" width="339" height="254" /></a>
<p><i>Obrázek 13: Pomocí nám již známé položky Help &rarr; Install New Software spustíme interní instalační nástroj prostředí Eclipse. Zde ve výběrovém boxu &bdquo;Work with&ldquo; vyberte možnost &bdquo;All available sites&ldquo; a do textového políčka pro omezení počtu vypisovaných pluginů zapište &bdquo;remote&ldquo; (obě možnosti jsou zvýrazněny).</i></p>

<a href="https://mojefedora.cz/wp-content/uploads/2017/05/14-1.png"><img class="alignnone size-thumbnail wp-image-8882" src="https://mojefedora.cz/wp-content/uploads/2017/05/14-1-339x254.png" alt="" width="339" height="254" /></a>
<p><i>Obrázek 14: Z&nbsp;výpisu pluginů (mělo by se jich zobrazit maximálně několik desítek) vyberte podstrom nazvaný <strong>General Purpose Tools</strong> a z&nbsp;něho dva pluginy <strong>Remote System Explorer End-User Runtime</strong> a <strong>Remote System Explorer User Actions</strong>.</i></p>

<a href="https://mojefedora.cz/wp-content/uploads/2017/05/15-1.png"><img class="alignnone size-thumbnail wp-image-8883" src="https://mojefedora.cz/wp-content/uploads/2017/05/15-1-339x254.png" alt="" width="339" height="254" /></a>
<p><i>Obrázek 15: Pluginy by se měly začít stahovat a postupně instalovat.</i></p>

<a href="https://mojefedora.cz/wp-content/uploads/2017/05/16-1.png"><img class="alignnone size-thumbnail wp-image-8884" src="https://mojefedora.cz/wp-content/uploads/2017/05/16-1-339x254.png" alt="" width="339" height="254" /></a>
<p><i>Obrázek 16: Eclipse nás opět s&nbsp;velkou pravděpodobností upozorní na neexistující certifikát, kterým je balíček podepsán. Po prozkoumání informace o certifikátu zatrhněte checkbox a zvolte Ok.</i>.</p>

<a href="https://mojefedora.cz/wp-content/uploads/2017/05/17.png"><img class="alignnone size-thumbnail wp-image-8885" src="https://mojefedora.cz/wp-content/uploads/2017/05/17-339x254.png" alt="" width="339" height="254" /></a>
<p><i>Obrázek 17: Po restartu Eclipse je možné provést závěrečnou rychlou kontrolu v&nbsp;&bdquo;About dialogu&ldquo;. Zde by se měly zobrazit ikony prostředí Remote System Exploreru i PyDevu (poslední dvě ikony).</i></p>



<p><a name="k07"></a></p>
<h2 id="k07">7. Přepnutí do perspektivy Remote System Explorer</h2>

<p>V&nbsp;této chvíli byste měli mít na svém pracovním počítači nainstalováno integrované vývojové prostředí Eclipse s&nbsp;pluginem PyDev umožňujícím vývoj v&nbsp;Pythonu i s&nbsp;pluginem Remote System Explorer pro připojení ke vzdálenému počítači. Zbývá nám tedy si připojení vytvořit. Nejjednodušší je se nejprve přepnout do perspektivy nazvané přímo <i>Remote System Explorer</i>, což je naznačeno na dalším screenshotu:</p>

<a href="https://mojefedora.cz/wp-content/uploads/2017/05/18.png"><img class="alignnone size-thumbnail wp-image-8886" src="https://mojefedora.cz/wp-content/uploads/2017/05/18-339x254.png" alt="" width="339" height="254" /></a>
<p><i>Obrázek 18: Přepnutí do perspektivy Remote System Explorer.</i></p>

<p>Poznámka: některé koncepty, které jsou využívané v&nbsp;integrovaném vývojovém prostředí Eclipse, jsou pro tento projekt specifické a mnohdy je v&nbsp;jiných integrovaných vývojových prostředích nenajdeme. Jedná se především o koncept takzvaných pracovních ploch (<i>workspaces</i>), automatické či manuální přepínání mezi perspektivami (<i>perspectives</i>) a částečně taktéž o využití pohledů (<i>views</i>) a různých interních editorů (<i>editors</i>). Především koncept perspektiv může být zpočátku pro nové uživatele možná poněkud matoucí, nicméně se jedná o velmi užitečnou technologii. Tvůrci projektu Eclipse si totiž uvědomili, že vývojáři při různých činnostech používají odlišnou konfiguraci pracovní plochy. Například při editaci zdrojového kódu preferují, aby co největší plocha obrazovky byla obsazena vlastním editorem, při ladění aplikace je (kromě zdrojového kódu) taktéž nutné zobrazit obsah proměnných a zásobník volání, dalším režimem činnosti je porovnávání dvou či více verzí zdrojových kódů (zejména při synchronizaci lokální kopie projektu s repositářem) atd.</p>

<p>Jakým způsobem se však s&nbsp;perspektivami pracuje? Je to ve skutečnosti velmi jednoduché, protože samotné prostředí Eclipse dokáže při přepnutí činnosti vybrat správnou perspektivu; dokonce se při přepínání zeptá, jestli se má jednat o implicitní chování. Perspektivu je kdykoli možné přepnout i pomocí ikon zobrazených v pravém horním rohu (velikost plochy pro ikony lze zvětšit myší, což je většinou nutné), popř.&nbsp;lze využít i příkaz Windows-&gt;Open Perspective dostupný z&nbsp;hlavního menu Eclipse.</p>



<p><a name="k08"></a></p>
<h2 id="k08">8. Vytvoření propojení Eclipse (PyDev) se vzdáleným počítačem</h2>

<p>Po přepnutí do perspektivy <i>Remote System Explorer</i> se změní především levá část grafického uživatelského rozhraní Eclipse, která již nebude zobrazovat pohled na strukturu projektu, ale seznam vzdálených počítačů a jejich obsahu. Můžeme zde z&nbsp;kontextového menu (kliknutím na trojúhelníček či pravým tlačítkem myši) vybrat příkaz <strong>New Connection</strong>, po jehož spuštění se objeví následující dialog:</p>

<a href="https://mojefedora.cz/wp-content/uploads/2017/05/19.png"><img class="alignnone size-thumbnail wp-image-8887" src="https://mojefedora.cz/wp-content/uploads/2017/05/19-339x254.png" alt="" width="339" height="254" /></a>
<p><i>Obrázek 19: Dialog pro výběr připojení Eclipse ke vzdálenému počítači.</i></p>

<p>Z&nbsp;nabídky možných připojení vybereme položku <strong>SSH Only</strong>, protože se ke vzdálenému počítači Raspberry Pi budeme připojovat s&nbsp;využitím protokolu SSH. V&nbsp;tomto okamžiku předpokládáme, že na Raspberry Pi skutečně běží služba <strong>ssh</strong>, což lze ověřit příkazem (spuštěným na Raspberry Pi!):</p>

<pre>
service ssh status
</pre>

<p>Následně v&nbsp;Eclipse zadáme parametry připojení, především jméno vzdáleného počítače či jeho IP adresu a jméno připojení/počítače (to může být libovolné). Ke vzdálenému počítači se ihned poté můžeme pokusit připojit, stačí zadat uživatelské jméno a heslo (oboje je platné pro vzdálený počítač, tedy Raspberry Pi):</p>

<a href="https://mojefedora.cz/wp-content/uploads/2017/05/20.png"><img class="alignnone size-thumbnail wp-image-8888" src="https://mojefedora.cz/wp-content/uploads/2017/05/20-339x254.png" alt="" width="339" height="254" /></a>
<p><i>Obrázek 20: Připojení ke vzdálenému počítači. Je zde nutné zadat jméno uživatele a jeho heslo. Tyto údaje budou použity pro přihlášení přes SSH.</i></p>

<p>Poznámka: pokud se přihlášení nepodaří, zkontrolujte si, zda se můžeme přihlásit přímo přes příkazovou řádku:</p>

<pre>
ssh -v vzdaleny_stroj
</pre>



<p><a name="k09"></a></p>
<h2 id="k09">9. Práce s&nbsp;projektem</h2>

<p>Ve chvíli, kdy jsme připojeni ke vzdálenému počítači, můžeme pracovat se zdrojovými soubory, které jsou na něm uloženy. Pokud navíc použijeme stejné verze interpretru jazyka Python na lokálním i vzdáleném počítači, lze projekt spouštět jak na počítači lokálním (tudíž ve většině případů mnohem výkonnějším), tak i na počítači vzdáleném (Raspberry Pi). Lokální spuštění je snadné &ndash; použijí se ikony na hlavním toolbaru popř.&nbsp;příkazy dostupné z&nbsp;menu <strong>Run</strong> (zde naleznete i případné klávesové zkratky). Samozřejmě lze provádět veškeré další úpravy projektu, procházet nápovědou k&nbsp;funkcím ze standardních knihoven Pythonu, spouštět jednotkové testy, refaktorovat kód atd.</p>

<a href="https://mojefedora.cz/wp-content/uploads/2017/05/21.png"><img class="alignnone size-thumbnail wp-image-8889" src="https://mojefedora.cz/wp-content/uploads/2017/05/21-339x254.png" alt="" width="339" height="254" /></a>
<p><i>Obrázek 21: Takto vypadá grafické uživatelské rozhraní Eclipse ve chvíli, kdy jsme připojeni ke vzdálenému počítači. Soubor <strong>test.py</strong> je ve skutečnosti uložen na vzdáleném stroji, což je barevně zvýrazněno. Pokud se projekt spustí, jedná se o spuštění na lokálním počítači (opět zvýrazněno). Skript je spuštěn lokálně přes integrovanou konzoli.</i></p>



<p><a name="k10"></a></p>
<h2 id="k10">10. Spuštění projektu na vzdáleném počítači (Remote Shell)</h2>

<p>Pro spuštění projektu na vzdáleném počítači se použije takzvaný <i>Remote Shell</i>, jehož název přesně odpovídá funkci &ndash; jedná se skutečně a terminál plně integrovaný do Eclipse, který spouští příkazy na vzdáleném počítači. A vzhledem k&nbsp;tomu, že náš projekt je psaný v&nbsp;Pythonu, je jeho spuštění ve skutečnosti zcela triviální, což ukazují následující dva screenshoty (práce s&nbsp;projektem vytvořeným v&nbsp;Javě či C/C++ již není tak přímočará):</p>

<a href="https://mojefedora.cz/wp-content/uploads/2017/05/22.png"><img class="alignnone size-thumbnail wp-image-8890" src="https://mojefedora.cz/wp-content/uploads/2017/05/22-339x254.png" alt="" width="339" height="254" /></a>
<p><i>Obrázek 22: Spuštění Remote Shellu přes volbu SSH Shells. Na vzdálený počítač jsme přihlášeni pod uživatelem &bdquo;tester&ldquo;, tj.&nbsp;pod stejným uživatelem, který vytvořil vzdálený projekt.</i></p>

<a href="https://mojefedora.cz/wp-content/uploads/2017/05/23.png"><img class="alignnone size-thumbnail wp-image-8891" src="https://mojefedora.cz/wp-content/uploads/2017/05/23-339x254.png" alt="" width="339" height="254" /></a>
<p><i>Obrázek 23: Projekt můžeme triviálně spustit interpretrem jazyka Python. Oproti obrázku číslo 21 se zde jedná o spuštění na vzdáleném počítači (tedy na Raspberry Pi), nikoli na počítači lokálním (desktopu, notebooku).</i></p>



<p><a name="k11"></a></p>
<h2 id="k11">11. Jak jednoduše zjistit, kde se projekt spustil?</h2>

<p>Spouštění projektu na lokálním či vzdáleném počítači může být někdy matoucí, proto si můžeme projekt velmi snadno upravit takovým způsobem, aby po svém spuštění vypsal jméno počítače, na němž právě běží. K&nbsp;tomu stačí jediná deklarace <strong>import socket</strong> následovaný řádkem <strong>print(socket.gethostname())</strong>:</p>

<a href="https://mojefedora.cz/wp-content/uploads/2017/05/24.png"><img class="alignnone size-thumbnail wp-image-8892" src="https://mojefedora.cz/wp-content/uploads/2017/05/24-339x254.png" alt="" width="339" height="254" /></a>
<p><i>Obrázek 24: Tento jednoduchý příkaz vám vždy naznačí, na jakém stroji projekt právě spouštíte.</i></p>



<p><a name="k12"></a></p>
<h2 id="k12">12. Další možnosti pluginu PyDev</h2>

<p>Všechny další funkce nabízené pluginem PyDev jsou samozřejmě stále dostupné, protože jediný rozdíl mezi lokálním a vzdáleným projektem spočívá v&nbsp;odlišné možnosti spouštění a ladění. To mj.&nbsp;znamená, že lze použít například refaktoring atd. atd.:</p>

<a href="https://mojefedora.cz/wp-content/uploads/2016/03/04.png"><img src="https://mojefedora.cz/wp-content/uploads/2016/03/04_-450x336.png" alt="04_" width="450" height="336" class="alignnone size-medium wp-image-6800" /></a>
<p><i>Obrázek 25: Dialog zobrazující změny ve zdrojovém kódu provedené po přejmenování funkce.</i></p>

<a href="https://mojefedora.cz/wp-content/uploads/2016/03/05-1.png"><img class="alignnone size-medium wp-image-6781" src="https://mojefedora.cz/wp-content/uploads/2016/03/05-1-450x322.png" alt="05" width="450" height="322" /></a>
<p><i>Obrázek 26: Dialog pro určení, které atributy budou dostupné přes properties. Před vyvoláním tohoto dialogu se musí textový kurzor nacházet uvnitř třídy a následně se musí zadat příkaz Refactoring &rarr; Generate Properties. Může se zvolit, pro které atributy se vytvoří gettery, settery, deletery atd.</i></p>

<a href="http://mojefedora.cz/wp-content/uploads/2016/03/14-1.png"><img class="alignnone size-medium wp-image-6790" src="http://mojefedora.cz/wp-content/uploads/2016/03/14-1-450x338.png" alt="14" width="450" height="338" /></a>
<p><i>Obrázek 27: Refaktoring.</i></p>



<p><a name="k13"></a></p>
<h2 id="k13">13. Předchozí části seriálu o IDE ve Fedoře</h2>

<p>Odkazy, které naleznete pod tímto odstavcem, vedou na další články vydané na serveru mojefedora.cz, v&nbsp;nichž jsme se zabývali problematikou integrovaných vývojových prostředí se zaměřením na aktuální verze Fedory:</p>

<ol>

<li>Vývojová prostředí ve Fedoře (1. díl)<br />
<a href="https://mojefedora.cz/vyvojova-prostredi-ve-fedore-1-dil/">https://mojefedora.cz/vyvojova-prostredi-ve-fedore-1-dil/</a>
</li>

<li>Vývojová prostředí ve Fedoře (2. díl)<br />
<a href="https://mojefedora.cz/vyvojova-prostredi-ve-fedore-2-dil/">https://mojefedora.cz/vyvojova-prostredi-ve-fedore-2-dil/</a>
</li>

<li>Vývojová prostředí ve Fedoře (3. díl)<br />
<a href="https://mojefedora.cz/vyvojova-prostredi-ve-fedore-3-dil/">https://mojefedora.cz/vyvojova-prostredi-ve-fedore-3-dil/</a>
</li>

<li>Vývojová prostředí ve Fedoře (4. díl)<br />
<a href="https://mojefedora.cz/vyvojova-prostredi-ve-fedore-4-dil/">https://mojefedora.cz/vyvojova-prostredi-ve-fedore-4-dil/</a>
</li>

<li>Vrapper aneb spojení možností Vimu a Eclipse<br />
<a href="https://mojefedora.cz/vrapper-aneb-spojeni-moznosti-vimu-a-eclipse/">https://mojefedora.cz/vrapper-aneb-spojeni-moznosti-vimu-a-eclipse/</a>
</li>

<li>Integrovaná vývojová prostředí ve Fedoře: PyDev<br />
<a href="https://mojefedora.cz/integrovana-vyvojova-prostredi-ve-fedore-pydev/">https://mojefedora.cz/integrovana-vyvojova-prostredi-ve-fedore-pydev/</a>
</li>

<li>Integrovaná vývojová prostředí ve Fedoře: PyDev (2.část)<br />
<a href="https://mojefedora.cz/integrovana-vyvojova-prostredi-ve-fedore-pydev-2-cast/">https://mojefedora.cz/integrovana-vyvojova-prostredi-ve-fedore-pydev-2-cast/</a>
</li>

</ol>



<p><a name="k14"></a></p>
<h2 id="k14">14. Odkazy na Internetu</h2>

<ol>

<li>Remote System Explorer<br />
<a href="https://marketplace.eclipse.org/content/remote-system-explorer-ssh-telnet-ftp-and-dstore-protocols">https://marketplace.eclipse.org/content/remote-system-explorer-ssh-telnet-ftp-and-dstore-protocols</a>
</li>

<li>Seznámení s&nbsp;Python IDE Spyder (článek vyšel zde na mojefedora.cz)<br />
<a href="http://mojefedora.cz/seznameni-s-python-ide-spyder/">http://mojefedora.cz/seznameni-s-python-ide-spyder/</a>
</li>

<li>Stránka s&nbsp;popisem různých IDE pro Python<br />
<a href="http://quintagroup.com/cms/python/ide">http://quintagroup.com/cms/python/ide</a>
</li>

<li>Eclipse (stránka o frameworku na Fedoraproject.org)<br />
<a href="https://fedoraproject.org/wiki/Eclipse">https://fedoraproject.org/wiki/Eclipse</a>
</li>

<li>PyDev (hlavní stránka)<br />
<a href="http://pydev.sourceforge.net/index.html">http://pydev.sourceforge.net/index.html</a>
</li>

<li>PyDev (download, v podstatě není zapotřebí)<br />
<a href="http://pydev.sourceforge.net/download.html">http://pydev.sourceforge.net/download.html</a>
</li>

<li>PyDev (stránka s metainformacemi o PyDev pluginu, použita v Eclipse)<br />
<a href="http://www.pydev.org/updates/">http://www.pydev.org/updates/</a>
</li>

<li>PyDev (stránka s pluginem, použita v Eclipse)<br />
<a href="https://dl.bintray.com/fabioz/pydev/4.5.4/">https://dl.bintray.com/fabioz/pydev/4.5.4/</a>
</li>

<li>Certifikát, který lze do Eclipse doinstalovat<br />
<a href="http://www.pydev.org/pydev_certificate.cer">http://www.pydev.org/pydev_certificate.cer</a>
</li>

<li>PyDev FAQ<br />
<a href="http://pydev.sourceforge.net/faq.html">http://pydev.sourceforge.net/faq.html</a>
</li>

<li>PyDev (Wikipedia)<br />
<a href="https://en.wikipedia.org/wiki/PyDev">https://en.wikipedia.org/wiki/PyDev</a>
</li>

<li>Python (oficiální stránky projektu)<br />
<a href="https://www.python.org/">https://www.python.org/</a>
</li>

<li>Jython<br />
<a href="http://www.jython.org/">http://www.jython.org/</a>
</li>

<li>IronPython<br />
<a href="http://ironpython.net/">http://ironpython.net/</a>
</li>

<li>Python 3.5.1 documentation<br />
<a href="https://docs.python.org/3/">https://docs.python.org/3/</a>
</li>

<li>PyDev: Unittest integration<br />
<a href="http://mojefedora.cz/integrovana-vyvojova-prostredi-ve-fedore-pydev/">http://mojefedora.cz/integrovana-vyvojova-prostredi-ve-fedore-pydev/</a>
</li>

<li>Continuous unit testing with Pydev (Python and Eclipse)<br />
<a href="http://stackoverflow.com/questions/1015581/continuous-unit-testing-with-pydev-python-and-eclipse">http://stackoverflow.com/questions/1015581/continuous-unit-testing-with-pydev-python-and-eclipse</a>
</li>

<li>Test-driven development<br />
<a href="https://en.wikipedia.org/wiki/Test-driven_development">https://en.wikipedia.org/wiki/Test-driven_development</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2017</small></p>
</body>
</html>

