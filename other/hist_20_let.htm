<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Dvacet let v IT: mírný pokrok v mezích zákona</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=iso-8859-2" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Dvacet let v IT: mírný pokrok v mezích zákona</h1>

<h3>Pavel Tišnovský</h3>

<p></p>

<h1>Úvodník</h1>

<p>Před dvaceti lety používal autor těchto řádek na PC s procesorem 80486 distribuci Yggdrasil a jakýsi Red Hat Linux 5, v něm editor Vim 5.3. Dnes je to opět systém od firmy Red Hat, tentokrát ovšem už "enterprise" a stále Vim, i když verze 8. Další věci se ovšem změnily diametrálně.</p>



<h2>Obsah</h2>

<p><a href="#k01">1. Otevřený software</a></p>
<p><a href="#k02">2. Programovací jazyky</a></p>
<p><a href="#k03">3. Od nízkoúrovňových jazyků k&nbsp;jazykům vysokoúrovňovým</a></p>
<p><a href="#k04">4. Akvizice společnosti Sun Microsystems</a></p>
<p><a href="#k05">5. Komunikace a sociální sítě</a></p>
<p><a href="#k06">6. Mikroprocesory</a></p>
<p><a href="#k07">7. Vývoj grafických subsystémů</a></p>
<p><a href="#k08">8. 3D akcelerátory</a></p>
<p><a href="#k09">9. Vývoj v&nbsp;oblasti textových editorů z&nbsp;omezeného pohledu dlouhodobého uživatele Vimu</a></p>
<p><a href="#k10">*** 10. Několik citací na závěr</a></p>
<p><a href="#k11">11. Odkazy na Internetu</a></p>



<p><a name="k01"></a></p>
<h2 id="k01">1. Otevřený software</h2>

<p><div class="rs-tip-major">Poznámka a varování: tento krátký článek bude ryze
subjektivní a bude zaměřen pouze na několik témat, protože pokrýt dvacetiletý
vývoj IT v&nbsp;celé jeho šíři asi není možné bez toho, abychom sklouzli
k&nbsp;obecným a nicneříkajícím větám typu &bdquo;vize přednesené před dvaceti
lety byly parciálně naplněny&ldquo; nebo &bdquo;po dobu mé dvacetileté služby
se nic zvláštního nestalo&ldquo;.</div></p>

<p>V&nbsp;úvodní kapitole se pochopitelně budeme věnovat otevřenému softwaru
jako celku. Otevřený software (<i>Open source</i>) samozřejmě existoval i před
lety 1998/1999 (například nástroje <a
href="https://www.root.cz/serialy/vykreslujeme-3d-sceny-s-pov-ray/">POV-Ray</a>
i <a href="https://fractint.org/">Fractint</a> oslavily dokonce třicet let),
ovšem právě přibližně před dvaceti lety, kdy vznikal Root, nastala doba
konsolidace open source: o rok dříve (1997) totiž byla vydána známá esej <a
href="http://www.catb.org/~esr/writings/cathedral-bazaar/">Katedrála a tržiště
(The Cathedral and the Bazaar)</a>, dále byla založena skupina <a
href="https://opensource.org/">OSI</a> (<i>Open Source Initiative</i>, ostatně
i ona nedávno <a href="https://opensource.net/">oslavila 20 let</a>) a
v&nbsp;neposlední řadě byl vydán kompletní balíček Netscape Communicator pod
svobodnou licencí (i když mnozí správně kritizovali její asymetričnost). A aby
toho nebylo málo, ve zhruba stejné době byla založena (taktéž firmou Netscape)
i organizace Mozilla neboli Mozilla.org.</p>

<p>Velkým hráčům na poli IT ovšem nějakou dobu trvalo, než se na existenci open
source adaptovali a více či méně ho akceptovali, popř.&nbsp;na něm dokonce
postavili celý svůj komerční model, což souviselo i s&nbsp;postupným vývojem
způsobů financování open source. Ostatně můžete sami posoudit, k&nbsp;jaké
dosti radikální změně názorů u CEO jedné nejmenované významné softwarové firmy
došlo:</p>

<p>Zakladatel společnosti a její CEO až do roku 2000:</p>

<p>&bdquo;"There is this thing called the GPL, which we disagree
with."&ldquo;</p>

<p>Bývalý CEO (2000 až 2014):</p>

<p>&bdquo;Most people who are putting their software under open source are
doing so because it hasn't been very successful when it was sold.&ldquo;</p>

<p>Současný CEO (od roku 2014):</p>

<p>&bdquo;We are all in on open source.&ldquo;</p>

<p>To samozřejmě v&nbsp;žádném případě neznamená, že by všechny softwarové
společnosti vyvíjely otevřený software, ovšem je velmi pravděpodobné, že mají
na otevřeném softwaru postavený svůj ekosystém, vývojové nástroje, webové
stránky, systém pro sledování chyb, systém pro správu verzí atd.</p>



<p><a name="k02"></a></p>
<h2 id="k02">2. Programovací jazyky</h2>

<p>Zajímavý byl i vývoj v&nbsp;oblasti programovacích jazyků. Minulost vzdálená
dvacet let nám totiž může připadat jako období doby kamenné, ovšem dovolím si
říct, že v&nbsp;oblasti programovacích jazyků jsme žádný skutečně revoluční
skok nezaznamenali, spíše se jednalo o postupný vývoj. V&nbsp;roce 1998 se
samozřejmě používalo ANSI C (C89) a na spadnutí byla norma C99 (vlastně již
byla ve skutečnosti prakticky napsaná, ovšem překladače ji ještě plně
neimplementovaly). Dále již čtyři roky existovala Java, dokonce i specifikace
servletů, ovšem JSP vznikly až v&nbsp;roce 1999. JavaScript byl pod tímto
jménem vydán již v&nbsp;roce 1995 (oproti dnešnímu jazyku měl však mnohem více
omezení), Python měl za sebou celých devět let vývoje a Perl dokonce více než
jedenáct let (v&nbsp;roce 1998 už existoval i Perl 5). Haskell existoval devět
let, C++ přibližně 15 let, postupně se opouštělo od TCL, apod.</p>

<p>Nesmíme zapomenout na jazyk, který je &bdquo;živoucí zkamenělinou&ldquo;
dnes a byl jí i před dvaceti lety. Jedná se samozřejmě o COBOL, který byl mezi
velkými společnostmi velmi populární (v&nbsp;Tiobe indexu se dokonce umístil na
třetím místě) a používá se dodnes, dokonce se i vyučuje. Samozřejmě, že ve
dlouhém období mezi rokem 1998 a současností vzniklo mnoho zajímavých a/nebo
užitečných programovacích jazyků, v&nbsp;nichž byly vyzkoušeny nové
technologie, popř.&nbsp;se oprášily starší a pozapomenuté techniky. Mezi tyto
jazyky patří například Rust, Clojure, Go, Groovy, Scala, Kotlin, C#, F#, ovšem
k&nbsp;žádné zásadní změně paradigmatu nedošlo (snad jen se do větší míry
prosadilo objektově orientované programování, což souvisí například
s&nbsp;rozšiřováním C++ a Javy, současně je vidět i částečný příklon
k&nbsp;funkcionálnímu programování).</p>

<p><div class="rs-tip-major">Konzervativci na tomto místě mohou správně
podotknout, že i v&nbsp;současnosti najdeme některé projekty psané stále
v&nbsp;ANSI C a dosti velké množství projektů používá C99 (a nikoli novější
normu C11). Je otázkou, jestli céčko bude nahrazeno například Rustem, ale
osobně si to <i>už</i> nemyslím, i když Rust považuji za povedený jazyk. Na
rozdíl od céčka je však poměrně složitý a ukazuje se, že větší popularitu
v&nbsp;současnosti získávají jazyky s&nbsp;velkou vyjadřovací schopností, ovšem
na druhou stranu s&nbsp;plošší učící křivkou.</div></p>



<p><a name="k03"></a></p>
<h2 id="k03">3. Od nízkoúrovňových jazyků k&nbsp;jazykům vysokoúrovňovým</h2>

<p>Posun v&nbsp;používaní (či řekněme oblibě) programovacích jazyků ovšem za
tak dlouhé období nastal, alespoň v&nbsp;oblasti, v&nbsp;níž se nasazuje Linux.
Stále větší množství projektů se vytváří v&nbsp;některém programovacím jazyku
nabízejícím větší míru abstrakce, než kterou nabízí jazyk C a podobně
koncipované jazyky, například Algol, Modula nebo Pascal. Mj.&nbsp;i díky
levnějšímu a výkonnějšímu hardware se rozšířil především Python, i přes některé
problémy související se stále nedokončeným přechodem od Pythonu 2
k&nbsp;Pythonu 3, ovšem zapomenout nesmíme ani na JavaScript, který nejenže
&bdquo;přežil&ldquo; některé jeho nástupce (CoffeeScript, Dart, naopak se
relativně dobře daří transpřekladači TypeScriptu) ale postupně se vrátil i na
servery &ndash; protože je možná dnes již pozapomenutým faktem to, že se
JavaScript na straně serverů objevil už v&nbsp;dávné minulosti, konkrétně
v&nbsp;roce 1995 v placeném Netscape Enterprise Serveru (a pak, že se historie
neopakuje...).</p>

<p>Stále větší a častější příklon k&nbsp;programovacím jazykům s&nbsp;vyšší
mírou abstrakce (navíc mnohdy &bdquo;jen&ldquo; interpretovaných) ovšem není
novinkou posledních dvaceti let, protože s&nbsp;rostoucím výkonem hardware a
jeho klesající cenou jsme již dávno opustili neefektivní práci ve strojovém
kódu a přenechali jsme rutinní činnosti assemblerům (ty byl velký myšlenkový
skok kupředu: nechat počítač, aby sám prováděl překlad programu pro sebe sama).
Stejně tak jsme postupně &ndash; alespoň v&nbsp;naprosté většině případů
&ndash; přešli od assemblerů k&nbsp;překládaným programovacím jazykům typu
Algol, C, Pascal atd. a ještě později k&nbsp;výše zmíněným moderním
jazykům.</p>

<p>Velký skok jsme však mohli zaznamenat v&nbsp;možnostech virtuálních strojů
programovacích jazyků, což do značné míry souvisí s&nbsp;rozšířením Javy a
posléze také platformy .NET a moderních (nutno říci, že až překvapivě rychlých)
virtuálních strojů JavaScriptu. Týká se to zejména novějších a kvalitních JITů,
které společně s&nbsp;rostoucím výkonem HW umožnily nasadit aplikace vytvořené
pro JVM a .NET nejenom na &bdquo;velkém železe&ldquo;, ale i na zcela
obyčejných osobních počítačích, tj.&nbsp;na běžném spotřebním zboží.</p>



<p><a name="k04"></a></p>
<h2 id="k04">4. Akvizice společnosti Sun Microsystems</h2>

<p>Nejenom v&nbsp;souvislosti s&nbsp;Javou a jejím virtuálním strojem musíme
připomenout akvizici společnosti Sun Microsystems firmou Oracle. Sun
Microsystems měla na poli open source poměrně významné místo, například
zveřejnila specifikaci procesorů T1 a T2 v&nbsp;rámci projektu <i>OpenSPARC</i>
(což není striktně řečeno <i>open source</i> ale spíše <i>open sourced
hardware</i>, koupila firmu MySQL AB za neuvěřitelnou miliardu dolarů a
především, což je asi nejzajímavějším počinem, začala vydávat <a
href="https://web.archive.org/web/20070124154133/http://www.sun.com/2006-1113/feature/story.jsp">JVM
i samotný překladač Javy pod licencí GPL</a>.</p>

<p>Z&nbsp;dlouhodobějšího pohledu si myslím, že se jednalo o jeden
z&nbsp;nejdůležitějších milníků v&nbsp;IT za posledních dvacet let, protože to
ovlivnilo nejenom samotný Java ekosystém, ale i další projekty a konkurenty
JVM/Javy. Trošku jinými slovy &ndash; zákazníci investující do drahých IT
systémů, kteří měli neblahé zkušenosti s&nbsp;tím, že vypršela podpora pro jimi
používaný ekosystém, se začali více zajímat o životnost samotného základu
jejich aplikací. A otevřené zdrojové kódy JVM a překladače Javy jim zajistily
alespoň možnost řešit případné problémy v&nbsp;budoucnosti.</p>



<p><a name="k05"></a></p>
<h2 id="k05">5. Komunikace a sociální sítě</h2>

<p>Na začátku této kapitoly budu parafrázovat slova svého kamaráda: &bdquo;Je
to možná neuvěřitelné, ale před dvaceti lety neexistoval Facebook a přesto to
lidstvo přežilo&ldquo;. I bez moderně pojatých sociálních sítích se však i
v&nbsp;roce 1999 na Internetu čile komunikovalo, ovšem poněkud odlišnými
prostředky. Poměrně populární byly klasické mail listy, ať již moderované či
nemoderované. Ty byly provozovány buď na systému <i>Majordomo</i>
naprogramovaném v&nbsp;Perlu, ovšem před devatenácti lety se objevil novější
systém <i>GNU Mailman</i> vyvinutý v&nbsp;Pythonu (a částečně v&nbsp;C), který
je vlastně používán dodnes.</p>

<p>Zhruba před dvaceti lety jsme také mohli zažít postupný ústup popularity
Usenetu. Z&nbsp;původního nástroje, který se převážně používal pro
zpravodajství a diskuze mezi relativně uzavřenými komunitami (například
v&nbsp;rámci vysokých škol či úzce zaměřených skupin), se stal systém využívaný
pro &bdquo;distribuci&ldquo; binárních souborů, mnohdy prapodivného a
nelegálního obsahu (cracky, celé SW instalace atd.), přestala se dodržovat
pravidla diskuzí a tím pádem se ztratil původní půvab Usenetu. Nutno říci, že
ústup této služby začal vlastně již v&nbsp;roce 1993, dokonce se vžil termín <a
href="https://en.wikipedia.org/wiki/Eternal_September">Eternal
September</a>.</p>

<p>Samozřejmě se používaly i aplikace pro <i>instant messaging</i>. Kromě dnes
stále živého IRC byl v&nbsp;našich končinách populární klient sítě <i>ICQ</i>,
který ovšem později prošel podobným vývojem, jako některé další aplikace: na
lehkého a snadno použitelného klienta se postupně nabalovaly další (mnohdy
zbytečné) funkce, reklama apod., takže se ztratila původní elegance celého
ICQ.</p>



<p><a name="k06"></a></p>
<h2 id="k06">6. Mikroprocesory</h2>

<p>V&nbsp;oblasti vývoje mikroprocesorů došlo k&nbsp;mnoha změnám a vylepšením.
Především se ve stále větší míře výrobci snažili o paralelizaci výpočtů, což je
snaha, která začala (pokud zůstaneme na platformě x86) již u prvního Pentia
s&nbsp;jeho dvojicí pipeline (což vyžadovalo ruční optimalizaci a později
použití dobrého překladače). Postupně se objevily SIMD operace a později i
vícejádrové mikroprocesory, které ovlivnily i způsob vývoje aplikací (podpora
pro běh ve více vláknech v&nbsp;některých jazycích, asynchronní programování,
gorutiny apod.).</p>

<p>Navíc vznikly zcela nové 64bitové architektury mikroprocesorů: AArch64 a
x86-64. To mělo opět velké dopady, a to jak pro tvůrce aplikací, tak i pro
autory operačních systémů. Tyto architektury by nám mohly vydržet dalších 20
let, pokud se ovšem neobjeví nová konkurence (možná RISC V, ale to je prozatím
jen spekulace).</p>



<p><a name="k07"></a></p>
<h2 id="k07">7. Vývoj grafických subsystémů</h2>

<p>Mimochodem je zajímavé se podívat na to, k&nbsp;jakým vylepšením došlo
v&nbsp;oblasti běžné &bdquo;desktopové&ldquo; 2D grafiky. Jedna
z&nbsp;nejkvalitnějších grafických karet pocházejících z&nbsp;roku 1998 je
Matrox G200, která podporovala rozlišení až 1920&times;1200 pixelů, a taktéž
bylo možné použít <i>true color</i> režimy. V&times;této oblasti tedy došlo jen
k&nbsp;poměrně malému pokroku, zvláště v&times;porovnání se skutečně revolučním
vývojem, který jsme mohli zaznamenat mezi roky 1978 až 1998 (když už se držíme
20 let jakožto základního měřítka při sledování vývoje IT).</p>

<p><div class="rs-tip-major">Poznámka: ve skutečnosti jsme mohli po určité
období dokonce zaznamenat i zhoršení grafického výstupu, a to u některých LCD
monitorů s&nbsp;pouhou šestibitovou barvovou hloubkou.</div></p>

<p>Oproti očekávání některých osobností v&nbsp;IT se zdá, že zcela propadl
původní koncept tenkých klientů popř.&nbsp;zařízení typu Sun Ray. Ve druhém
případě se &ndash; velmi stručně a nepřesně řečeno &ndash; jednalo o
klávesnici, myš a grafickou kartu umístěnou v&nbsp;zařízení u uživatele,
zatímco ostatní moduly (paměť, pevný disk, dnes asi SSD, další rozhraní) byly
umístěny v&nbsp;serveru.</p>



<p><a name="k08"></a></p>
<h2 id="k08">8. 3D akcelerátory</h2>

<p>Na druhou stranu se ovšem velké (zde skutečně revoluční) změny odehrály na
poli 3D grafických akcelerátorů. Jen pro uvedení do kontextu: téměř přesně před
dvaceti lety byl vydán populární 3D akcelerátor <i>Voodoo 2</i>, který
náruživějším (a finančně zajištěným hráčům) umožňoval použít konfiguraci
označovanou zkratkou <i>SLI</i> neboli <i>Scan-Line Interleave</i>, v&nbsp;níž
paralelně běžely dva akcelerátory <i>Voodoo 2</i>, přičemž první karta počítala
a vykreslovala sudé řádky a druhá karta řádky liché.</p>

<p><div class="rs-tip-major">Mimochodem, po koupi prakticky zkrachovalé firmy
3dfx společností Nvidia jsme se v&nbsp;roce 1994 opět mohli setkat se zkratkou
SLI, ovšem tentokrát ve významu <i>Scalable Link Interface</i>. Tato upravená
technologie umožňovala současné použití a propojení většího množství
akcelerátorů (dvou či tří), ovšem vlastní způsob renderingu byl
konfigurovatelný (renderování sudých/lichých snímků, původní SLI
atd.)</div></p>

<p>Stav v&nbsp;roce 1998: populární je knihovna Glide (později ovšem všichni
výrobci přešli na standardní OpenGL s&nbsp;rozšířeními a samozřejmě i na
Direct3D), byl vydán grafický akcelerátor Riva TNT a o rok později již známá
značka GeForce.</p>

<p>První grafické akcelerátory dostupné pro PC měly <a
href="https://www.root.cz/clanky/opengl-11-vykreslovaci-retezec/">vykreslovací
pipeline</a> pevně &bdquo;zadrátovánu&ldquo;, ovšem právě v&nbsp;posledních
dvou desetiletích jsme mohli vidět postupný přechod od pevné pipeline přes
částečně programovatelnou pipeline (<i>shadery</i>) až k&nbsp;prakticky
univerzálnímu GPU (<i>Graphics Processing Unit</i>), jenž se mnohdy využívá
nikoli pro zobrazení 3D scén, ale pro náročné a současně i dobře
paralelizovatelné výpočty.</p>

<p>Naopak je možná zajímavé upozornit na některé koncepty, které byly nakonec
zavrhnuty, resp.&nbsp;které se z&nbsp;různých důvodů neprosadily. Jedná se
například o koncept grafického akcelerátoru určeného pro zobrazení
volumetrických (objemových) dat neboli <i>voxelů</i>. Příkladem tohoto
alternativního a neúspěšného vývoje mohou být karty <i>VolumePro 500</i> a
<i>VolumePro 1000</i>, s&nbsp;nimiž jsme se seznámili v&nbsp;článku <a
href="https://www.root.cz/clanky/graficke-karty-a-graficke-akceleratory-19/#k04">Grafické
karty a grafické akcelerátory (19)</a>.</p>



<p><a name="k09"></a></p>
<h2 id="k09">9. Vývoj v&nbsp;oblasti textových editorů z&nbsp;omezeného pohledu dlouhodobého uživatele Vimu</h2>

<p>Aby mělo ohlédnutí za posledními dvaceti lety v&nbsp;IT nádech retro stylu a
abych si osvěžil vzpomínky, byl tento článek napsán na starém notebooku
pocházejícího z&nbsp;roku 2001 nebo 2002 (s&nbsp;již nefunkčním displejem a
akumulátorem s&nbsp;výdrží cca půl sekundy) ve Vimu 5.3, Vimu 6.1 a poslední
úpravy byly provedeny ve Vimu 7.1 (který je již, až je to překvapivé, deset let
starý). Vim verze 5.3 samozřejmě nebyl vybrán náhodou, protože se před dvaceti
lety jednalo o nejnovější verzi tohoto textového editoru, o níž dokonce jeden
autor referenční příručky Vimu a Emacsu napsal zhruba toto: &bdquo;vlastně si
neumím představit, jaké další vlastnosti by se měly do textového editoru
přidat, Vim již z&nbsp;tohoto pohledu dosáhl dokonalosti&ldquo;.</p>

<a href="https://www.root.cz/obrazek/351352/"><img src="https://i.iinfo.cz/images/465/history-tisnik-1-prev.png" class="image-351352" alt="&#160;" width="370" height="244" /></a>
<p><i>Obrázek 1: Dvacet let stará verze Vimu 5.3.</i></p>

<p>Samozřejmě později došlo k&nbsp;přidání mnoha nových vlastností ve Vimu 6, 7
i 8, ovšem je nutné říci, že když jsem použil svůj aktuálně používaný
<strong>.vimrc</strong>, spustil Vim 5.3, přeskočil asi padesát chybových
hlášení (nové vlastnosti ve <strong>.vimrc</strong>, které stará verze
nezvládla, ovšem nezhroutila se z&nbsp;nich!), byla práce <i>při přípravě
článku</i> prakticky stejná, jako v&nbsp;nejnovějším Vimu 8, který používám na
pracovním notebooku (přesněji řečeno jsem se mohl více soustředit, protože onen
starý notebook není možné bezpečně připojit k&nbsp;Internetu, takže odpadla
&bdquo;nutnost&ldquo; kontroly e-mailů, sledování ikony IRC a podobné
rozptylování).</p>

<a href="https://www.root.cz/obrazek/351353/"><img src="https://i.iinfo.cz/images/465/history-tisnik-2-prev.png" class="image-351353" alt="&#160;" width="370" height="244" /></a>
<p><i>Obrázek 2: Jedna maličkost Vimu 5.3 chybí &ndash; podpora UTF-8.</i></p>

<p>Vim 5.3 rozeznal všechna makra, automatické příkazy volané při otevírání
souborů typu HTML, použil správný font atd. Samozřejmě nebyly k&nbsp;dispozici
novější vlastnosti, zejména zvýrazňování syntaxe (Vim 6) a podpora pro kontrolu
překlepů (Vim 7).</p>

<a href="https://www.root.cz/obrazek/351354/"><img src="https://i.iinfo.cz/images/465/history-tisnik-3-prev.png" class="image-351354" alt="&#160;" width="292" height="270" /></a>
<p><i>Obrázek 3: Úterní článek částečně vznikal právě ve Vimu 5.3...</i></p>

<a href="https://www.root.cz/obrazek/351355/"><img src="https://i.iinfo.cz/images/465/history-tisnik-4-prev.png" class="image-351355" alt="&#160;" width="181" height="270" /></a>
<p><i>... který se úspěšně popral s&nbsp;nejnovější variantou <strong>.vimrc</strong>.</i></p>

<p>Nicméně se vraťme k&nbsp;textovým editorům obecně. Na poli editorů
spustitelných z&nbsp;konzole (terminálu) Linuxu se, alespoň pokud se dobře
pamatuji, udály dvě hlavní změny. První změnou je, že se do mnoha distribucí
rozšířil editor <i>GNU nano</i> vyvinutý z&nbsp;editoru TIP (TIP Isn't Pico),
což byla GNU derivace textového editoru Pico, který si možná někteří
starší^Wzkušenější čtenáři pamatují z&nbsp;mailového klienta PINE. Od roku
2000, kdy GNU nano vznikl, se tento editor stal na některých distribucí
výchozím editorem pro konzoli, takže se s&nbsp;ním setkáme například
v&nbsp;mnoha tutoriálech, v&nbsp;knowledge base apod. Zajímavé je, že se naopak
nepodařilo prosadit textovému editoru <i>JOE</i> (<i>Joe's Own Editor</i>),
jehož prvotní vývoj skončil v&nbsp;roce 1995 a teprve o šest let později se o
další směřování vývoje začal starat kolega Marek Grác.</p>

<a href="https://www.root.cz/obrazek/351356/"><img src="https://i.iinfo.cz/images/465/history-tisnik-5-prev.png" class="image-351356" alt="&#160;" width="370" height="232" /></a>
<p><i>Obrázek 5: Editor Joe.</i></p>

<p>V&nbsp;oblasti textových editorů s&nbsp;grafickým uživatelským rozhraním
jsme mohli v&nbsp;posledních letech vidět mnohé vzestupy a pády. Příkladem může
být <i>JEdit</i>, který byl po několik let velmi populární a vznikly pro něj
doslova stovky pluginů (rozšiřujících modulů). Mnoho pluginů bylo určeno pro
přidání funkcí, které běžně očekáváme v&nbsp;integrovaných vývojových
prostředích (IDE). A právě tady pravděpodobně JEdit a podobně koncipované
editory narazil na interní limity a nedokázal uživatelům nabídnout funkce
skutečného integrovaného vývojového prostředí.</p>

<a href="https://www.root.cz/obrazek/351357/"><img src="https://i.iinfo.cz/images/465/history-tisnik-6-prev.png" class="image-351357" alt="&#160;" width="345" height="270" /></a>
<p><i>Obrázek 6: Uživatelské rozhraní editoru JEdit.</i></p>

<p>Novější generace textových editorů je již založena na novějších
technologiích. Zmínit se musíme především o editoru Atom, s&nbsp;jehož <a
href="https://www.root.cz/clanky/atom-moderni-textovy-editor/">starší verzí
jsme se již na stránkách Rootu setkali</a>. Pro Atom je taktéž nabízeno několik
set různých pluginů, a to mnohdy včetně poměrně složitých nástrojů, například
plugin s&nbsp;Git klientem apod. Tímto směrem, tj.&nbsp;zkombinováním možností
desktopové aplikace a webových technologií, se ubírá i vývoj integrovaných
vývojových prostředí. Typickým zástupcem tohoto směru vývoje je VSCode.</p>

<a href="https://www.root.cz/obrazek/351358/"><img src="https://i.iinfo.cz/images/465/history-tisnik-7-prev.png" class="image-351358" alt="&#160;" width="370" height="234" /></a>
<p><i>Obrázek 7: Plugin Ungit v&nbsp;editoru Atom.</i></p>

<p>V&nbsp;oblasti textových editorů budu osobně sledovat vývoj aplikace
<i>Kakoune</i>, s&nbsp;níž se budete moci brzy seznámit v&nbsp;samostatném
článku.</p>



<p><a name="k10"></a></p>
<h2 id="k10">10. Několik citací na závěr</h2>

<p>Pro odlehčení si uveďme několik citací, které pronesly osobnosti IT
v&nbsp;posledních dvaceti letech:</p>

<p>&bdquo;DRM is the future&ldquo;</p>

<p>&bdquo;In five years I don't think there'll be a reason to have a tablet
anymore.&ldquo; (2013)</p>

<p>&bdquo;There's no chance that the [Apple] iPhone is going to get any
significant market share. No chance." "$500, fully subsidized, with a plan!
That is the most expensive phone in the world and it doesn't appeal to business
customers because it doesn't have a keyboard, which makes it not a very good
email machine.&ldquo;</p>

<p>&bdquo;Windows Phone will be No. 2 in Smartphones by 2015&ldquo;</p>

<a href="https://www.root.cz/obrazek/351359/"><img src="https://i.iinfo.cz/images/465/history-tisnik-8-prev.png" class="image-351359" alt="&#160;" width="354" height="270" /></a>
<p><i>Obrázek 8: Závěrečné úpravy článku ve starém dobrém 12 let starém
Vimu.</i></p>



<p><a name="k11"></a></p>
<h2 id="k11">11. Odkazy na Internetu</h2>

<ol>

<li>What is Usenet, Anyway?<br />
<a href="https://www.tldp.org/LDP/nag/node257.html#SECTION0018200000">https://www.tldp.org/LDP/nag/node257.html#SECTION0018200000</a>
</li>

<li>Usenet<br />
<a href="https://en.wikipedia.org/wiki/Usenet">https://en.wikipedia.org/wiki/Usenet</a>
</li>

<li>Eternal September<br />
<a href="https://en.wikipedia.org/wiki/Eternal_September">https://en.wikipedia.org/wiki/Eternal_September</a>
</li>

<li>Majordomo<br />
<a href="http://old.greatcircle.com/majordomo/">http://old.greatcircle.com/majordomo/</a>
</li>

<li>Scalable Link Interface<br />
<a href="https://en.wikipedia.org/wiki/Scalable_Link_Interface">https://en.wikipedia.org/wiki/Scalable_Link_Interface</a>
</li>

<li>Yggdrasil Linux<br />
<a href="https://en.wikipedia.org/wiki/Yggdrasil_Linux/GNU/X">https://en.wikipedia.org/wiki/Yggdrasil_Linux/GNU/X</a>
</li>

<li>Vim 6<br />
<a href="https://www.root.cz/clanky/co-noveho-ve-vim-6/">https://www.root.cz/clanky/co-noveho-ve-vim-6/</a>
</li>

<li>Vim sedm - první část <br />
<a href="https://www.root.cz/clanky/vim-sedm-prvni-cast/">https://www.root.cz/clanky/vim-sedm-prvni-cast/</a>
</li>

<li>Grafické karty a grafické akcelerátory (18)<br />
<a href="https://www.root.cz/clanky/graficke-karty-a-graficke-akceleratory-18/">https://www.root.cz/clanky/graficke-karty-a-graficke-akceleratory-18/</a>
</li>

<li>Innovators of the net: Brendan Eich and JavaScript<br />
<a href="https://web.archive.org/web/20080208124612/http://wp.netscape.com/comprod/columns/techvision/innovators_be.html">https://web.archive.org/web/20080208124612/http://wp.netscape.com/comprod/columns/techvision/innovators_be.html</a>
</li>

<li>CoffeeScript<br />
<a href="https://coffeescript.org/">https://coffeescript.org/</a>
</li>

<li>Dart<br />
<a href="https://www.dartlang.org/">https://www.dartlang.org/</a>
</li>

<li>Downloading Vim<br />
<a href="https://www.vim.org/download.php">https://www.vim.org/download.php</a>
</li>

<li>Nové i starodávné verze Vimu pro unixové systémy<br />
<a href="https://ftp.nluug.nl/pub/vim/unix/">https://ftp.nluug.nl/pub/vim/unix/</a>
</li>

<li>Nové i starodávné verze Vimu pro DOS a Windows<br />
<a href="https://ftp.nluug.nl/pub/vim/pc/">https://ftp.nluug.nl/pub/vim/pc/</a>
</li>

<li>Scan-Line Interleave<br />
<a href="https://en.wikipedia.org/wiki/Scan-Line_Interleav">https://en.wikipedia.org/wiki/Scan-Line_Interleav</a>
</li>

<li>ICQ<br />
<a href="https://icq.com/">https://icq.com/</a>
</li>

<li>TypeScript<br />
<a href="https://www.typescriptlang.org/">https://www.typescriptlang.org/</a>
</li>

<li>ANSI C<br />
<a href="https://en.wikipedia.org/wiki/ANSI_C">https://en.wikipedia.org/wiki/ANSI_C</a>
</li>

<li>Články s&nbsp;nálepkou Python<br />
<a href="https://www.root.cz/n/python/">https://www.root.cz/n/python/</a>
</li>

<li>Články s&nbsp;nálepkou C<br />
<a href="https://www.root.cz/n/c-c/">https://www.root.cz/n/c-c/</a>
</li>

<li>Julia (programming language)<br />
<a href="https://en.wikipedia.org/wiki/Julia_%28programming_language%29">https://en.wikipedia.org/wiki/Julia_%28programming_language%29</a>
</li>

<li>Seriál Programovací jazyk Julia<br />
<a href="https://www.root.cz/serialy/programovaci-jazyk-julia/">https://www.root.cz/serialy/programovaci-jazyk-julia/</a>
</li>

<li>Seriál Programovací jazyk Rust<br />
<a href="https://www.root.cz/serialy/programovaci-jazyk-rust/">https://www.root.cz/serialy/programovaci-jazyk-rust/</a>
</li>

<li>Seriál Programovací jazyk Go<br />
<a href="https://www.root.cz/serialy/programovaci-jazyk-go/">https://www.root.cz/serialy/programovaci-jazyk-go/</a>
</li>


