<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Vývoj grafických adventur: od &bdquo;polotextovek&ldquo; k survival hororům</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Vývoj grafických adventur: od &bdquo;polotextovek&ldquo; k survival hororům</h1>

<h3>Pavel Tišnovský</h3>

<p></p>

<h1>Úvodník</h1>

<p>Grafické adventury patřily v polovině osmdesátých let minulého století k velmi oblíbenému hernímu žánru, o čemž ostatně svědčí úspěchy společnosti Sierra On-Line a později i LucasArts. Dnes si popíšeme, jak se adventury vyvíjely z technologického hlediska. Zaměříme se na ovládání a způsoby zobrazení herních scén.</p>



<h2>Obsah</h2>

<p><a href="#k01">1. Vývoj grafických adventur: od &bdquo;polotextovek&ldquo; k&nbsp;survival hororům</a></p>
<p><a href="#k02">2. Ovládání použité v&nbsp;grafických adventurách založených na AGI</a></p>
<p><a href="#k03">3. Vznik ovládání typu point-and-click</a></p>
<p><a href="#k04">4. Maniac Mansion</a></p>
<p><a href="#k05">5. Indiana Jones and the Fate of Atlantis</a></p>
<p><a href="#k06">6. Zjednodušení rozhraní grafických adventur, odstranění tlačítek, podpora pro drag and drop</a></p>
<p><a href="#k07">7. Legend of Kyrandia</a></p>
<p><a href="#k08">8. Přechod od 2D grafiky do 3D prostoru</a></p>
<p><a href="#k09">9. Alone in the Dark</a></p>
<p><a href="#k10">10. Ečstatica</a></p>
<p><a href="#k11">11. Odkazy na Internetu</a></p>



<p><a name="k01"></a></p>
<h2 id="k01">1. Vývoj grafických adventur: od &bdquo;polotextovek&ldquo; k&nbsp;survival hororům</h2>

<p>Grafické adventury, které se v&nbsp;první polovině osmdesátých let minulého
století postupně vyvinuly z&nbsp;klasických textovek (<i>interactive
fiction</i>), se záhy po vydání přelomové hry nazvané <a
href="http://www.root.cz/clanky/historie-vyvoje-pocitacovych-her-vznik-grafickych-adventur/#k06">King's
Quest</a> staly mezi hráči (resp.&nbsp;přesněji řečeno mezi dosti významnou
skupinou hráčů) velmi populární, takže není divu, že se na právě vznikajícím
trhu po nějakém čase objevily další softwarové společnosti s&nbsp;vlastními
hrami a taktéž s&nbsp;vlastními enginy. Navíc okolo roku 1984 došlo ke změně na
trhu s&nbsp;počítači, protože byly uvedeny osobní mikropočítače Atari ST, Amiga
i Apple Macintosh, což tvůrcům umožnilo se ještě více soustředit na
&bdquo;multimediální&ldquo; schopnosti grafických adventur (možnosti těchto
strojů byly v&nbsp;porovnání s&nbsp;IBM PCjr a vlastně i IBM PC mnohem
větší).</p>

<img src="http://i.iinfo.cz/images/209/textovky-speccy-3.png" class="image-178300" width="320" height="256" alt="&#160;" />
<p><i>Obrázek 1: Indiana Jones 2 pro ZX Spectrum: na první pohled klasické
rozhraní textovky z&nbsp;osmdesátých let minulého století.</i></p>

<p>Vyvíjel se samozřejmě i způsob ovládání těchto her, protože se původní
textový parser používaný ve hrách založených na systému AGI (<i>Adventure Game
Interpreter</i>) společnosti Sierra On-Line začal postupně nahrazovat rozhraním
typu &bdquo;point-and-click&ldquo;, takže vlastně došlo k&nbsp;náhradě
klávesnice za joystick a záhy za počítačovou myš. Postupně také docházelo
k&nbsp;prolínání grafických adventur s&nbsp;dalšími herními žánry a některé
vývojářské společnosti začaly experimentovat s&nbsp;přechodem od 2D grafiky
k&nbsp;trojrozměrné grafice. Tento vývoj vedl ke vzniku nových herních
subžánrů, zejména akčních adventur a survival hororů. Některé významné vývojové
milníky si přiblížíme v&nbsp;dnešním článku.</p>

<img src="http://i.iinfo.cz/images/619/belegost-zx-4.png" class="image-177654" width="320" height="256" alt="&#160;" />
<p><i>Obrázek 2: Belegost pro ZX Spectrum &ndash; grafické uživatelské rozhraní
hry této hry ukazuje, že u některých textovek se autoři zbavili textového
parseru a nahradili ho například systémem menu a/nebo ikon.</i></p>



<p><a name="k02"></a></p>
<h2 id="k02">2. Ovládání použité v&nbsp;grafických adventurách založených na AGI</h2>

<p>Jen pro úplnost si připomeňme, že na samotném začátku vývoje komerčně
úspěšných grafických adventur stála hra <i>King's Quest</i> (později
s&nbsp;podtitulem <i>Quest for the Crown</i>) vydaná společností Sierra On-Line
v&nbsp;roce 1984. Tato hra přinesla na počítače hráčů poměrně velké množství
nových konceptů, zejména pak možnost pohybu hlavního hrdiny a dalších postav
(NPC) po jednotlivých herních lokacích, závislost výsledku mnoha akcí na přesné
pozici hrdiny v&nbsp;rámci jedné lokace (dveře je možné otevřít, jen když se
hrdina nachází v&nbsp;dostatečné blízkosti, podobná pravidla platí pro sbírání
a používání předmětů). Dokonce se objevily i první animované sekvence.</p>

<img src="https://i.iinfo.cz/images/59/space-quest-i-8.png" class="image-242961" alt="&#160;" width="320" height="200" />
<p><i>Obrázek 3: Hra Space Quest používá stejné ovládání, jako první díl série
King's Quest.</i></p>

<p>Díky tomu, že se pohyb hlavního hrdiny v&nbsp;jednotlivých lokacích
(místnostech) ovládal kurzorovými šipkami, mohlo dojít k&nbsp;odstranění
klasického &bdquo;textovkářského&ldquo; způsobu ovládání zadáváním příkazů typu
&bdquo;sever&ldquo;, &bdquo;nahoru&ldquo; apod. Nicméně kromě vlastního pohybu
se prakticky všechny ostatní příkazy ve hře King's&nbsp;Quest i v&nbsp;dalších
grafických adventurách založených na enginu AGI ještě musely zapisovat
z&nbsp;klávesnice, a to se všemi výhodami ale i zápory, které toto řešení
přinášelo.</p>

<img src="https://i.iinfo.cz/images/457/kq2-16.png" class="image-242820" alt="&#160;" width="320" height="200" />
<p><i>Obrázek 4: I s&nbsp;pouhými šestnácti barvami se dají dělat různá
grafická kouzla.</i></p>



<p><a name="k03"></a></p>
<h2 id="k03">3. Vznik ovládání typu point-and-click</h2>

<p>Způsob ovládání popsaný <a href="#k02">v&nbsp;předchozí kapitole</a> byl
použit například i v&nbsp;prvních dílech herní série <i>Space Quest</i>, ve hře
<i>Leisure Suit Larry</i> (tu si ještě podrobněji popíšeme podrobněji), dále
pak ve hře <i>Police Quest</i> (1987), <i>The Black Cauldron</i> (1986) apod.
Nicméně již v&nbsp;roce 1985 vzniklo alternativní a vlastně i revoluční
ovládání grafických adventur. Za jeho vznikem stojí <i>Ron Gilbert</i>
pracující pro společnost <i>LucasArts</i>. Ronu Gilbertovi vadilo, že jak u
klasických textovek, tak i u první generace grafických adventur bylo mnohdy
nutné uhádnout správný tvar příkazu, protože tehdy používané textové parsery
byly poměrně nedokonalé.</p>

<img src="https://i.iinfo.cz/images/404/kq1-14.png" class="image-242300" alt="&#160;" width="320" height="200" />
<p><i>Obrázek 5: Audience u krále na samotném začátku hry King's Quest
znamenala pro mnoho hráčů menší problém, protože museli hlavního hrdinu
instruovat, aby před panovníkem poklekl.</i></p>

<p>Pravděpodobně nejznámějším (nebo alespoň nejcitovanějším) příkladem je druhá
hra v&nbsp;sérii <i>Leisure Suit Larry</i>, v&nbsp;níž bylo v&nbsp;celkem
logickém příkazu <strong>PUT BAG IN BOTTLE</strong> (nebo INTO) slovo BAG
chápáno jako sloveso, takže jediný správný tvar příkazu měl znít <strong>PUT
THE BAG IN BOTTLE</strong>. Naproti tomu ve všech jiných příkazech se THE
nemuselo uvádět, takže si mnoho hráčů neuvědomilo, že jen zde má význam (hráči
textovek a adventur toto hádání správných slov a sousloví někdy označovali
termínem &bdquo;syntax guessing&ldquo; &ndash; viz též <a
href="https://en.wikipedia.org/wiki/Syntax_guessing">stejnojmenný článek na
Wikipedii</a>).</p>

<img src="http://i.iinfo.cz/images/520/textovky-cz-4-8.png" width="320" height="256" alt="&#160;" />
<p><i>Obrázek 6: V&nbsp;některých hrách (Fuksoft) se namísto textového parseru
používalo kontextové menu, seznam příkazů apod.</i></p>



<p><a name="k04"></a></p>
<h2 id="k04">4. Maniac Mansion</h2>

<p>Aby se Ron Gilbert vyhnul prakticky všem problémům, které souvisely
s&nbsp;nedokonalými textovými parsery, vyvinul nové uživatelské rozhraní
grafických adventur, které bylo založeno na použití tlačítek a ikon či názvů
předmětů (původně byly předměty jen pojmenovávány, později se objevily i jejich
ikony). Na tlačítkách jsou umístěny jednotlivé příkazy dostupné ve hře
popř.&nbsp;dostupné v&nbsp;daném kontextu. Repertoár příkazů nebyl ve všech
hrách stejný, ovšem některé základní příkazy nalezneme prakticky v&nbsp;každé
hře vybavené tímto (ve své době zcela novým) rozhraním: Look At, Pick Up, Use,
Walk To (mnohdy doplněné o příkazy Talk To, Push, Pull, Open, Close a někdy i
Map).</p>

<img src="https://i.iinfo.cz/images/326/ad1-1.jpg" class="image-243806" alt="&#160;" width="320" height="240" />
<p><i>Obrázek 7: Ovládání slavné hry Secret of Monkey Island je založeno právě
na technice point-and-click.</i></p>

<p>Tyto příkazy byly většinou kombinovány s&nbsp;nějakým předmětem (Pick Up,
Use) či osobou (Talk To). První hrou, v&nbsp;níž bylo toto rozhraní
s&nbsp;velkým úspěchem použito, je dnes již pravděpodobně legendární hra
<i>Maniac Mansion</i>, která byla v&nbsp;roce 1987 vydána pro domácí počítače
Commodore C64, Apple II i pro osobní počítače Atari ST, Amiga a IBM PC.
Zajímavé je, že hra byla portována i na NES (Nintendo Entertainment System).
Portace byla umožněna díky použití enginu nazvaného SCUMM, s&nbsp;nímž se ještě
v&nbsp;tomto seriálu několikrát setkáme. Původní varianta této hry používala
textové názvy předmětů, ve vylepšené &bdquo;deluxe&ldquo; verzi se pak objevily
i ikony, což je ostatně patrné i ze screenshotu.</p>

<img src="https://i.iinfo.cz/images/326/ad1-2.png" class="image-243807" alt="&#160;" width="320" height="200" />
<p><i>Obrázek 8: Maniac Mansion v&nbsp;&bdquo;deluxe&ldquo; verzi.</i></p>



<p><a name="k05"></a></p>
<h2 id="k05">5. Indiana Jones and the Fate of Atlantis</h2>

<p>Jednou ze známých i komerčně úspěšných grafických adventur postavených na
ovládání typu point-and-click, je hra nazvaná <i>Indiana Jones and the Fate of
Atlantis</i>.  První verze této slavné hry byla vydána v&nbsp;roce 1992,
přičemž mezi podporované platformy patřila jak Amiga, tak i počítače IBM PC
s&nbsp;DOSem (v&nbsp;tomto případě se vyžadoval minimálně mikroprocesor Intel
80286, i když hra pracovala v&nbsp;reálném režimu). O rok později byla vydána
přepracovaná verze, která se od původní hry lišila především úplným
nadabováním. <i>Indiana Jones and the Fate of Atlantis</i> byla postavena,
stejně jako výše zmíněná hra <i>Maniac Mansion</i>, nad dodnes populárním
herním enginem SCUMM.</p>

<a href="http://www.root.cz/obrazek/243808/"><img src="https://i.iinfo.cz/images/326/ad1-3-prev.png" class="image-243808" alt="&#160;" width="370" height="231" /></a>
<p><i>Obrázek 9: Point-and-click rozhraní ve hře Indiana Jones and the Fate of
Atlantis.</i></p>

<p>Dnes nás na této hře nebude zajímat příběh (ani to, že hru lze dohrát
několika způsoby), ale spíše způsob ovládání i způsob grafického zobrazení. Jak
je ze screenshotů patrné, ovládá se tato hra vylepšeným systémem
point-and-click (povšimněte si tlačítek s&nbsp;příkazy i oblasti s&nbsp;ikonami
předmětů) a způsob zobrazení se vlastně příliš neliší od původní hry King's
Quest (i přes mnohem lepší grafiku): každou lokaci tvoří bitmapa doplněná o
priority jednotlivých pixelů, takže se celek chová jako prostorová scéna.</p>

<a href="http://www.root.cz/obrazek/243809/"><img src="https://i.iinfo.cz/images/326/ad1-4-prev.png" class="image-243809" alt="&#160;" width="370" height="231" /></a>
<p><i>Obrázek 10: Animovaná sekvence vložená do hry.</i></p>

<a href="http://www.root.cz/obrazek/243810/"><img src="https://i.iinfo.cz/images/326/ad1-5-prev.png" class="image-243810" alt="&#160;" width="370" height="231" /></a>
<p><i>Obrázek 11: Tímto způsobem jsou řešeny některé dialogy
s&nbsp;NPC.</i></p>

<a href="http://www.root.cz/obrazek/243811/"><img src="https://i.iinfo.cz/images/326/ad1-6-prev.png" class="image-243811" alt="&#160;" width="370" height="231" /></a>
<p><i>Obrázek 12: Point-and-click rozhraní ve hře Indiana Jones and the Fate of
Atlantis.</i></p>

<a href="http://www.root.cz/obrazek/243812/"><img src="https://i.iinfo.cz/images/326/ad1-7-prev.png" class="image-243812" alt="&#160;" width="370" height="231" /></a>
<p><i>Obrázek 13: Point-and-click rozhraní ve hře Indiana Jones and the Fate of
Atlantis.</i></p>

<a href="http://www.root.cz/obrazek/243813/"><img src="https://i.iinfo.cz/images/326/ad1-8-prev.png" class="image-243813" alt="&#160;" width="370" height="231" /></a>
<p><i>Obrázek 14: Point-and-click rozhraní ve hře Indiana Jones and the Fate of
Atlantis.</i></p>

<a href="http://www.root.cz/obrazek/243814/"><img src="https://i.iinfo.cz/images/326/ad1-9-prev.png" class="image-243814" alt="&#160;" width="370" height="231" /></a>
<p><i>Obrázek 15: Skládání složitějších příkazů.</i></p>

<a href="http://www.root.cz/obrazek/243815/"><img src="https://i.iinfo.cz/images/326/ad1-10-prev.png" class="image-243815" alt="&#160;" width="370" height="231" /></a>
<p><i>Obrázek 16: Přesun mezi jednotlivými lokacemi.</i></p>

<a href="http://www.root.cz/obrazek/243816/"><img src="https://i.iinfo.cz/images/326/ad1-11-prev.png" class="image-243816" alt="&#160;" width="370" height="231" /></a>
<p><i>Obrázek 17: Point-and-click rozhraní ve hře Indiana Jones and the Fate of
Atlantis.</i></p>

<a href="http://www.root.cz/obrazek/243817/"><img src="https://i.iinfo.cz/images/326/ad1-12-prev.png" class="image-243817" alt="&#160;" width="370" height="231" /></a></p>
<p><i>Obrázek 18: Point-and-click rozhraní ve hře Indiana Jones and the Fate of
Atlantis.</i></p>



<p><a name="k06"></a></p>
<h2 id="k06">6. Zjednodušení rozhraní grafických adventur, odstranění tlačítek, podpora pro drag and drop</h2>

<p>Rozhraní typu point-and-click se mezi hráči těšilo velké oblibě a proto se
s&nbsp;ním setkáme ve většině klasických grafických adventur. Upravená varianta
tohoto rozhraní si našla cestu i do novějších adventur vytvořených společností
Sierra On-Line, která tak převzala ovládání od konkurenční firmy LucasArts (což
vlastně nemusí být příliš překvapivé). Přepracované varianty tohoto rozhraní
najdeme i ve hrách <i>(The) Dig</i> či <i>Sam and Max Hit the Road</i>.
Zajímavější je fakt, že se tvůrci grafických adventur snažili o další
zjednodušení ovládání, což je v&nbsp;některých případech možné &ndash; záleží
pouze na tom, jaké možnosti hra nabídne při interakci s&nbsp;NPC i při práci
s&nbsp;předměty. V&nbsp;některých hrách dokonce došlo k&nbsp;úplnému odstranění
ovládacích prvků, takže zbyla jen lišta s&nbsp;předměty, které se systémem
drag-and-drop sbíraly a používaly. Jednou z&nbsp;nejpropracovanějších her
tohoto typu je titul <i>(The) Legend of Kyrandia</i>, s&nbsp;nímž se ve
stručnosti seznámíme v&nbsp;navazující kapitole.</p>

<img src="https://i.iinfo.cz/images/224/kyrandia-1.png" class="image-243818" alt="&#160;" width="320" height="200" />
<p><i>Obrázek 19: Intro ke hře Legend of Kyrandia.</i></p>



<p><a name="k07"></a></p>
<h2 id="k07">7. Legend of Kyrandia</h2>

<p>Hra <i>Legend of Kyrandia</i>, přesněji řečeno první díl z&nbsp;celkem
třídílné série, byla vydána v&nbsp;roce 1992, takže se vlastně jednalo o
konkurenci k&nbsp;již zmíněné hře <i>Indiana Jones and the Fate of
Atlantis</i>. Tato grafická adventura byla vyvinuta ve společnosti Westwood
Studios, s&nbsp;níž jsme se již v&nbsp;tomto seriálu hned několikrát setkali,
například při popisu čtverečkových dungeonů (<a
href="http://www.root.cz/clanky/historie-vyvoje-pocitacovych-her-129-cast-lands-of-lore-a-herni-serie-realms-of-arkania/">[1]</a>
a <a
href="http://www.root.cz/clanky/historie-vyvoje-pocitacovych-her-126-cast-nove-koncepty-v-rpg-mezi-roky-1987-az-1992/#k05">[2]</a>)
či při popisu strategických her probíhajících v&nbsp;reálném čase. Nicméně se
vraťme ke hře Kyrandia. Tvůrci se rozhodli, že ze hry zcela odstraní tlačítka
pro zadávání příkazů a veškerá komunikace se hrou bude probíhat přesunem
postavy hráče (myší, nikoli již kurzorovými šipkami) a přímou manipulací
s&nbsp;předměty, které je možné sbírat, ukládat do &bdquo;batohu&ldquo;,
odkládat i používat. Jedná se o velmi intuitivní způsob ovládání, který byl
navíc dále zjednodušen absencí složitých dialogů.</p>

<img src="https://i.iinfo.cz/images/224/kyrandia-2.png" class="image-243819" alt="&#160;" width="320" height="200" />
<p><i>Obrázek 20: Uživatelské rozhraní hry Kyrandia.</i></p>

<p>Způsob ovládání této hry si můžeme jednoduše ilustrovat na jednom úkolu:
hráč musel namíchat lektvar, který by ho proměnil v&nbsp;pegasa. Míchání
probíhalo jednoduše &ndash; vložením příslušných předmětů do kotle a nabráním
vzniklé tekutiny do baňky. To vše jen jednoduchým systémem drag-and-drop, bez
psaní příkazů i bez použití příkazových tlačítek.</p>

<img src="https://i.iinfo.cz/images/224/kyrandia-3.png" class="image-243820" alt="&#160;" width="320" height="200" />
<p><i>Obrázek 21: Překlad se týkal jen dialogů, nikoli již názvů předmětů.</i></p>

<img src="https://i.iinfo.cz/images/224/kyrandia-4.png" class="image-243821" alt="&#160;" width="320" height="200" />
<p><i>Obrázek 22: Uživatelské rozhraní hry Kyrandia.</i></p>

<img src="https://i.iinfo.cz/images/224/kyrandia-5.png" class="image-243822" alt="&#160;" width="320" height="200" />
<p><i>Obrázek 23: Uživatelské rozhraní hry Kyrandia.</i></p>

<img src="https://i.iinfo.cz/images/224/kyrandia-6.png" class="image-243823" alt="&#160;" width="320" height="200" />
<p><i>Obrázek 24: Příliv v&nbsp;levé části je samozřejmě animovaný.</i></p>

<img src="https://i.iinfo.cz/images/224/kyrandia-7.png" class="image-243824" alt="&#160;" width="320" height="200" />
<p><i>Obrázek 25: Uživatelské rozhraní hry Kyrandia.</i></p>



<p><a name="k08"></a></p>
<h2 id="k08">8. Přechod od 2D grafiky do 3D prostoru</h2>

<p>Díky tomu, že se na přelomu osmdesátých a devadesátých let minulého století
zvyšoval výpočetní výkon osobních mikropočítačů a současně se zlepšovaly
schopnosti jejich grafických subsystémů, došlo se záhy do stavu, kdy se tvůrci
grafických adventur začali zabývat technikami, které by hry převedly do 3D
prostoru. Současně se začaly objevovat i nové herní subžánry, ať již se jedná o
akční adventury (do této škatulky je možné zařadit velké množství vzájemně
zcela odlišných her) či o takzvané survival horory. A právě v&nbsp;oblasti
survival hororů se 3D zobrazení začalo používat ve větší míře, protože umožnilo
mnohem lépe napodobit hororovou atmosféru a prostředí hry, v&nbsp;němž hráč
mnohdy nevěděl, ze které strany má očekávat další útok. Mnoho čtenářů
pravděpodobně bude znát slavnou hru <i>Resident Evil</i>, ovšem této hře
předcházela ještě jedna důležitá hra: <i>Alone in the Dark</i>.</p>

<img src="https://i.iinfo.cz/images/406/alone-1.png" class="image-243825" alt="&#160;" width="320" height="200" />
<p><i>Obrázek 26: Prostředí hry Alone in the Dark.</i></p>



<p><a name="k09"></a></p>
<h2 id="k09">9. Alone in the Dark</h2>

<p>Designéři hry <i>Alone in the Dark</i> se rozhodli, že celé prostředí hry
bude kompletně trojrozměrné. Herní svět ovšem nevidíme z&nbsp;pohledu hlavní
postavy, protože byla použita velmi zajímavá (a v&nbsp;době vzniku i
originální, později mnohokrát okopírovaná) technika &ndash; v&nbsp;herním světě
se na pevných místech nacházely &bdquo;kamery&ldquo;, mezi kterými se pouze
přepínaly pohledy. To tvůrcům umožnilo stejnou místnost zobrazit z&nbsp;různých
úhlů a mnohdy tak vytvořit doslova filmové scény. Navíc byly některé pohledy
zvoleny takovým způsobem, aby hráč neviděl &bdquo;za roh&ldquo;, což jsou
přesně ta místa, kde mohl očekávat útok protivníků. Na obrazovce se navíc
nenachází žádné ovládací prvky, protože jediný dialog je nutné vyvolat
z&nbsp;klávesnice (v&nbsp;tomto dialogu se volí, co se má provádět
s&nbsp;předměty apod.). I absence jinak běžných ovládacích prvků vylepšuje
atmosféru hry, ostatně podobně je tomu i u některých dalších her spadajících do
stejného žánru.</p>

<img src="https://i.iinfo.cz/images/406/alone-2.png" class="image-243826" alt="&#160;" width="320" height="200" />
<p><i>Obrázek 27: Dialog, který je možné kdykoli ve hře vyvolat.</i></p>

<img src="https://i.iinfo.cz/images/406/alone-3.png" class="image-243827" alt="&#160;" width="320" height="200" />
<p><i>Obrázek 28: Prohlídka sklepa.</i></p>

<img src="https://i.iinfo.cz/images/406/alone-4.png" class="image-243828" alt="&#160;" width="320" height="200" />
<p><i>Obrázek 29: Prohlídka sklepa.</i></p>

<img src="https://i.iinfo.cz/images/406/alone-5.png" class="image-243829" alt="&#160;" width="320" height="200" />
<p><i>Obrázek 30: Neslavný konec hrdinky.</i></p>

<img src="https://i.iinfo.cz/images/406/alone-6.png" class="image-243830" alt="&#160;" width="320" height="200" />
<p><i>Obrázek 31: Game over.</i></p>

<img src="https://i.iinfo.cz/images/406/alone-7.png" class="image-243831" alt="&#160;" width="320" height="200" />
<p><i>Obrázek 32: Intro.</i></p>

<img src="https://i.iinfo.cz/images/406/alone-8.png" class="image-243832" alt="&#160;" width="320" height="200" />
<p><i>Obrázek 33: Intro.</i></p>

<img src="https://i.iinfo.cz/images/406/alone-9.png" class="image-243833" alt="&#160;" width="320" height="200" />
<p><i>Obrázek 33: Před postavou stojí nějaké prapodivné ozubené kuře.</i></p>



<p><a name="k10"></a></p>
<h2 id="k10">10. Ečstatica</h2>

<p>Zatímco se ve <a href="#k09">výše zmíněné</a> hře <i>Alone in the Dark</i>
používaly pro zobrazení 3D grafiky polygony (které jsou ostatně využívány
doposud), zaměřili se vývojáři další zajímavé adventury nazvané poněkud
zvláštně <i>Ečstatica</i> na použití elipsoidů. To je poměrně unikátní řešení,
které však má svůj význam, zejména když si uvědomíme, že veškeré vykreslování
bylo prováděno čistě softwarově (tj.&nbsp;mikroprocesorem) a nikoli na
grafickém akcelerátoru. Díky použití elipsoidů je totiž možné vymodelovat
organické objekty (tj.&nbsp;osoby, zvířata, stromy) bez hran, které právě u
těchto objektů působí rušivým dojmem, a to i u relativně nových her
používajícím mnohem větší množství polygonů, než tomu bylo u <i>Alone in the
Dark</i>.</p>

<img src="https://i.iinfo.cz/images/537/ecstatica-1.png" class="image-243834" alt="&#160;" width="320" height="200" />
<p><i>Obrázek 34: Význam háčku nad &bdquo;č&ldquo; pro autora tohoto článku
pořád zůstává trošku záhadou.</i></p>

<p>Navíc se v&nbsp;případě elipsoidů při jejich natáčení nemění světelné
podmínky (směr odlesku a stínu) skokově, na rozdíl u plošek, což opět
&bdquo;změkčuje&ldquo; tvar předmětů. Ve hře <i>Ečstatica</i> jsou elipsoidy
použity jak pro vymodelování hlavního hrdiny či hrdinky (podle výběru), tak i
pro všechny NPC a dokonce i pro mnoho objektů tvořících vlastní herní
prostředí. Díky tomu má tato hra jedinečnou atmosféru, kterou vlastně už žádný
další titul nenapodobil. Mimochodem &ndash; <i>Ečstatica</i> používá celou
obrazovku jen pro zobrazení herní scény, takže je hráč ještě více vtažen do
herního prostředí, než by tomu bylo v&nbsp;případě použití nějaké formy HUDu,
který by mohl být spíše rušivým elementem.</p>

<img src="https://i.iinfo.cz/images/537/ecstatica-2.png" class="image-243834" alt="&#160;" width="320" height="200" />
<p><i>Obrázek 35: Intro.</i></p>

<img src="https://i.iinfo.cz/images/537/ecstatica-3.png" class="image-243834" alt="&#160;" width="320" height="200" />
<p><i>Obrázek 36: Začátek hry.</i></p>

<img src="https://i.iinfo.cz/images/537/ecstatica-4.png" class="image-243834" alt="&#160;" width="320" height="200" />
<p><i>Obrázek 37: První NPC &ndash; prasodémonci</i></p>

<img src="https://i.iinfo.cz/images/537/ecstatica-6.png" class="image-243834" alt="&#160;" width="320" height="200" />
<p><i>Obrázek 38: A taková to byla pěkná tichá vesnice.</i></p>

<img src="https://i.iinfo.cz/images/537/ecstatica-7.png" class="image-243834" alt="&#160;" width="320" height="200" />
<p><i>Obrázek 39: Povšimněte si použití elipsoidů pro vymodelování postavy
hrdinky.</i></p>

<img src="https://i.iinfo.cz/images/537/ecstatica-8.png" class="image-243841" alt="&#160;" width="320" height="200" />
<p><i>Obrázek 40: Jiný úhel pohledu.</i></p>



<p><a name="k11"></a></p>
<h2 id="k11">11. Odkazy na Internetu</h2>

<ol>

<li>Syntax guessing<br />
<a href="https://en.wikipedia.org/wiki/Syntax_guessing">https://en.wikipedia.org/wiki/Syntax_guessing</a>
</li>

<li>Alone in the Dark (Moby games)<br />
<a href="https://www.mobygames.com/game/alone-in-the-dark">https://www.mobygames.com/game/alone-in-the-dark</a>
</li>

<li>Alone in the Dark (Wikipedia)<br />
<a href="https://en.wikipedia.org/wiki/Alone_in_the_Dark_%281992_video_game%29">https://en.wikipedia.org/wiki/Alone_in_the_Dark_%281992_video_game%29</a>
</li>

<li>Ečstatica (Moby games)<br />
<a href="https://www.mobygames.com/game/estatica">https://www.mobygames.com/game/estatica</a>
</li>

<li>Ečstatica (Wikipedia)<br />
<a href="https://en.wikipedia.org/wiki/Ecstatica">https://en.wikipedia.org/wiki/Ecstatica</a>
</li>

<li>AGI/Specifications/OverviewAGI/Specifications/Overview<br />
<a href="http://wiki.scummvm.org/index.php/AGI/Specifications/Overview">http://wiki.scummvm.org/index.php/AGI/Specifications/Overview</a>
</li>

<li>Sierra Game Debug modes<br />
<a href="http://www.sierrahelp.com/Cheats/DebugModes.html">http://www.sierrahelp.com/Cheats/DebugModes.html</a>
</li>

<li>Nástroje pro AGI<br />
<a href="http://www.ifarchive.org/indexes/if-archiveXprogrammingXagi.html">http://www.ifarchive.org/indexes/if-archiveXprogrammingXagi.html</a>
</li>

<li>Utilities (další staré nástroje pro AGI)<br />
<a href="http://www.agifans.com/utilities-1">http://www.agifans.com/utilities-1</a>
</li>

<li>Space Quest: Chapter I - The Sarien Encounter<br />
<a href="http://www.gamefaqs.com/pc/562689-space-quest-chapter-i-the-sarien-encounter/cheats">http://www.gamefaqs.com/pc/562689-space-quest-chapter-i-the-sarien-encounter/cheats</a>
</li>

<li>King's Quest II (Moby games)<br />
<a href="http://www.mobygames.com/game/kings-quest-ii-romancing-the-throne">http://www.mobygames.com/game/kings-quest-ii-romancing-the-throne</a>
</li>

<li>King's Quest II (Wikipedia)<br />
<a href="https://en.wikipedia.org/wiki/King's_Quest_II">https://en.wikipedia.org/wiki/King's_Quest_II</a>
</li>

<li>AGI Webring<br />
<a href="http://hub.gamesntoys.org/hub/agiring">http://hub.gamesntoys.org/hub/agiring</a>
</li>

<li>Hi-Res Adventure #0: Mission Asteroid<br />
<a href="http://www.mobygames.com/game/hi-res-adventure-0-mission-asteroid">http://www.mobygames.com/game/hi-res-adventure-0-mission-asteroid</a>
</li>

<li>Hi-Res Adventure #2: The Wizard and the Princess<br />
<a href="https://www.mobygames.com/game/hi-res-adventure-2-the-wizard-and-the-princess">https://www.mobygames.com/game/hi-res-adventure-2-the-wizard-and-the-princess</a>
</li>

<li>Hi-Res Adventure #4: Ulysses and the Golden Fleece<br />
<a href="https://www.mobygames.com/game/hi-res-adventure-4-ulysses-and-the-golden-fleece">https://www.mobygames.com/game/hi-res-adventure-4-ulysses-and-the-golden-fleece</a>
</li>

<li>Wizard and the Princess (Wikipedia)<br />
<a href="https://en.wikipedia.org/wiki/Wizard_and_the_Princess">https://en.wikipedia.org/wiki/Wizard_and_the_Princess</a>
</li>

<li>Ulysses and the Golden Fleece (Wikipedia)<br />
<a href="https://en.wikipedia.org/wiki/Ulysses_and_the_Golden_Fleece">https://en.wikipedia.org/wiki/Ulysses_and_the_Golden_Fleece</a>
</li>

<li>King's Quest I (Wikipedia)<br />
<a href="https://en.wikipedia.org/wiki/King's_Quest_I">https://en.wikipedia.org/wiki/King's_Quest_I</a>
</li>

<li>Adventure Game Interpreter<br />
<a href="https://en.wikipedia.org/wiki/Adventure_Game_Interpreter">https://en.wikipedia.org/wiki/Adventure_Game_Interpreter</a>
</li>

<li>Point-and-click adventure games<br />
<a href="https://en.wikipedia.org/wiki/Adventure_game#Graphic_adventure">https://en.wikipedia.org/wiki/Adventure_game#Graphic_adventure</a>
</li>

<li>Sample Code From Text-Adventure Game Platforms<br />
<a href="http://www.secretgeek.net/text_adventure_samples">http://www.secretgeek.net/text_adventure_samples</a>
</li>

<li>Making adventure games with AGI<br />
<a href="http://www.adventureclassicgaming.com/index.php/site/features/143/">http://www.adventureclassicgaming.com/index.php/site/features/143/</a>
</li>

<li>AGI Dev Articles<br />
<a href="http://www.agidev.com/articles/">http://www.agidev.com/articles/</a>
</li>

<li>Hry vytvořené v&nbsp;AGI<br />
<a href="http://www.agidev.com/games/">http://www.agidev.com/games/</a>
</li>

<li>A history on remaking King's Quest<br />
<a href="http://www.adventureclassicgaming.com/index.php/site/features/329/">http://www.adventureclassicgaming.com/index.php/site/features/329/</a>
</li>

<li>Top 10 retro graphic adventure games of all time from PC to consoles<br />
<a href="http://www.adventureclassicgaming.com/index.php/site/features/230/">http://www.adventureclassicgaming.com/index.php/site/features/230/</a>
</li>

<li>Adventure of the Week: Stranded (Atari 8-bit, 1984)<br />
<a href="http://gamingafter40.blogspot.cz/2013/11/adventure-of-week-stranded-atari-8-bit.html">http://gamingafter40.blogspot.cz/2013/11/adventure-of-week-stranded-atari-8-bit.html</a>
</li>

<li>Colossal Cave Adventure Map<br />
<a href="http://www.spitenet.com/cave/">http://www.spitenet.com/cave/</a>
</li>

<li>Colossal Cave Adventure<br />
<a href="http://www.rickadams.org/adventure/">http://www.rickadams.org/adventure/</a>
</li>

<li>Here's where it all began...<br />
<a href="http://www.rickadams.org/adventure/a_history.html">http://www.rickadams.org/adventure/a_history.html</a>
</li>

<li>David Kinder's guide to Adventure downloads at the Interactive Fiction Archive<br />
<a href="http://www.rickadams.org/adventure/e_downloads.html">http://www.rickadams.org/adventure/e_downloads.html</a>
</li>

<li>Everything you ever wanted to know about ...the magic word XYZZY<br />
<a href="http://www.rickadams.org/adventure/c_xyzzy.html">http://www.rickadams.org/adventure/c_xyzzy.html</a>
</li>

<li>Colossal Cave Adventure jako Java Applet<br />
<a href="http://www.astrodragon.com/zplet/advent.html">http://www.astrodragon.com/zplet/advent.html</a>
</li>

<li>Colossal Cave Adventure<br />
<a href="http://en.wikipedia.org/wiki/Colossal_Cave_Adventure">http://en.wikipedia.org/wiki/Colossal_Cave_Adventure</a>
</li>

<li>iPod Adventure Game<br />
<a href="http://hamimiami.com/ipod/adventure/index.html">http://hamimiami.com/ipod/adventure/index.html</a>
</li>

<li>Ohlédnutí za herní historií: Textovky<br />
<a href="http://www.slunecnice.cz/tipy/ohlednuti-za-herni-historii-textovky/">http://www.slunecnice.cz/tipy/ohlednuti-za-herni-historii-textovky/</a>
</li>

<li>Tribute to text-mode games<br />
<a href="http://www.textmodegames.com/">http://www.textmodegames.com/</a>
</li>

<li>Text-based game (Wikipedia)<br />
<a href="http://en.wikipedia.org/wiki/Text-based_game">http://en.wikipedia.org/wiki/Text-based_game</a>
</li>

<li>Survival horor<br />
<a href="https://cs.wikipedia.org/wiki/Survival_horor">https://cs.wikipedia.org/wiki/Survival_horor</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2016</small></p>
</body>
</html>

