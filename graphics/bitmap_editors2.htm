<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Bitmapové grafické editory ve Fedoře (dokončení)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Bitmapové grafické editory ve Fedoře (dokončení)</h1>

<h3>Pavel Tišnovský</h3>

<p></p>

<h1>Úvodník</h1>

<p>Ve druhé a současně i poslední části článku o bitmapových grafických editorech ve Fedoře se seznámíme s&nbsp;poněkud méně známými aplikacemi popř.&nbsp;s&nbsp;aplikacemi, které se používají pro specifické účely. Jedná se například o grafické editory určené pro tvorbu takzvaného pixel artu, editor určený pro děti či o editor rastrových ikon.</p>



<h2>Obsah</h2>

<p><a href="#k01">1. Bitmapové grafické editory ve Fedoře (dokončení)</a></p>
<p><a href="#k02">2. GNU Paint (gpaint)</a></p>
<p><a href="#k03">3. GrafX2</a></p>
<p><a href="#k04">4. KolourPaint</a></p>
<p><a href="#k05">5. KIconEdit</a></p>
<p><a href="#k06">6. Tux Paint</a></p>
<p><a href="#k07">7. Další podobně koncipované aplikace</a></p>
<p><a href="#k08">8. Odkazy na Internetu</a></p>



<p><a name="k01"></a></p>
<h2 id="k01">1. Bitmapové grafické editory ve Fedoře (dokončení)</h2>

<p><a href="https://mojefedora.cz/bitmapove-graficke-editory-ve-fedore/">V&nbsp;první části</a> článku o bitmapových grafických editorech jsme se seznámili s&nbsp;aplikacemi, které jsou použitelné jak pro tvorbu nových kreseb, tak i například pro úpravu fotografií. Připomeňme si, že se jednalo o jednodušší a snadno ovladatelné aplikace typu <i>MtPaint</i>, <i>Pinta</i> či dnes již zastaralý <i>XPaint</i>, o prozatím méně rozšířený program <i>MyPaint</i> a taktéž o rozsáhlé aplikace <i>GIMP</i> a <i>Krita</i>. Dnes se zaměříme především na ty aplikace pro práci s&nbsp;bitmapovou grafikou, které se většinou používají pro specifické účely. Příkladem je editor <i>GrafX2</i> určený především pro tvorbu takzvaného &bdquo;pixel artu&ldquo;, editor ikon <i>KIconEdit</i> nebo aplikace <i>Tux Paint</i> určená pro děti. Pro úplnost se navíc zmíníme o jednodušších grafických editorech <i>GNU Paint</i> a <i>KolourPaint</i>, z&nbsp;nichž první byl určen pro prostředí GNOME zatímco druhý pro konkurenční KDE.</p>

<a href="https://mojefedora.cz/wp-content/uploads/2017/01/01.png"><img class="alignnone size-full wp-image-8164" src="https://mojefedora.cz/wp-content/uploads/2017/01/01.png" alt="" width="238" height="192" /></a>
<p><i>Obrázek 1: V&nbsp;dále popisovaných grafických editorech je otevřen (popř.&nbsp;i zvětšen) tento obrázek, podobně jako tomu bylo i v&nbsp;předchozí části tohoto článku.</i></p>



<p><a name="k02"></a></p>
<h2 id="k02">2. GNU Paint (gpaint)</h2>

<p>O nástroji nazvaném <i>GNU Paint</i> či zkráceně <i>gpaint</i> se zmíníme pouze okrajově, a to především z&nbsp;toho důvodu, že pro něj v&nbsp;současných verzích Fedory nenajdeme balíčky. Ostatně se ani není čemu divit, protože tato aplikace vlastně uživatelům nepřináší nic nového: obsahuje, podobně jako program &bdquo;Malování&ldquo; z&nbsp;Microsoft Windows, pouze základní nástroje pro malování a kreslení, možnost výběru barvy z&nbsp;barvové palety, výběr šířky štětce (ale už ne přesného tvaru štětce ani síly kresby) a základní sadu filtrů aplikovatelných na obrázky (rozostření, zaostření, tvorba reliéfu apod.). Tyto filtry jsou ovšem aplikovatelné jen v&nbsp;režimu pravých barev. V&nbsp;menu GNU Paintu nalezneme i volbu určenou pro přenos obrázku na pozadí desktopu (tapeta), ovšem zde je nutné upozornit na to, že ne ve všech desktopových manažerech tato volba funguje spolehlivě. To je ovšem na druhou stranu pochopitelné, když si uvědomíme, jak moc se od sebe jednotlivá prostředí odlišují.</p>

<a href="https://mojefedora.cz/wp-content/uploads/2017/01/02-1.png"><img class="alignnone size-thumbnail wp-image-8225" src="https://mojefedora.cz/wp-content/uploads/2017/01/02-1-267x254.png" alt="" width="267" height="254" /></a>
<p><i>Obrázek 2: Povšimněte si, že GNU Paint již není dále aktivně vyvíjen (rok posledního vydání).</i></p>

<a href="https://mojefedora.cz/wp-content/uploads/2017/01/03-1.png"><img class="alignnone size-thumbnail wp-image-8226" src="https://mojefedora.cz/wp-content/uploads/2017/01/03-1-267x254.png" alt="" width="267" height="254" /></a>
<p><i>Obrázek 3: Editace testovacího obrázku v&nbsp;GNU Paintu. Podoba s&nbsp;Malováním je zde jasně patrná.</i></p>

<a href="https://mojefedora.cz/wp-content/uploads/2017/01/04-1.png"><img class="alignnone size-thumbnail wp-image-8227" src="https://mojefedora.cz/wp-content/uploads/2017/01/04-1-267x254.png" alt="" width="267" height="254" /></a>
<p><i>Obrázek 4: Dialog pro výběr barvy kreslení.</i></p>



<p><a name="k03"></a></p>
<h2 id="k03">3. GrafX2</h2>

<p>Program nazvaný <i>GrafX2</i> patří mezi zástupce specializovaných grafických editorů. Tato aplikace je totiž určena téměř výhradně pro vytváření pixelartových obrázků, tj.&nbsp;bitmap s&nbsp;většinou poměrně nízkým rozlišením a malým počtem barev, u nichž autoři kladli velký důraz na detaily (mnohdy i změna jediného pixelu může celou kompozici poškodit, zejména ve chvíli, kdy se jedná o malý pixel či ikonu). I grafické uživatelské rozhraní tedy může vypadat poněkud zastarale, ve skutečnosti jsou však prakticky všechny editační operace ovladatelné z&nbsp;klávesnice, což ocení zejména ti uživatelé, kteří budou tento program používat každý den. Nabídka editačních nástrojů plně odpovídá účelu programu, protože v&nbsp;něm nalezneme základní kreslicí nástroje, možnost vybarvování, rotaci barev, editaci barvové palety (typicky se pracuje s&nbsp;obrázky s&nbsp;paletou a s&nbsp;maximálně 256 barvami), ukládání jednotlivých objektů do hladin atd. Pro jiné účely, například pro zpracování fotografií, však není <i>GrafX2</i> příliš vhodný.</p>

<a href="https://mojefedora.cz/wp-content/uploads/2017/01/05-1.png"><img class="alignnone size-thumbnail wp-image-8228" src="https://mojefedora.cz/wp-content/uploads/2017/01/05-1-322x254.png" alt="" width="322" height="254" /></a>
<p><i>Obrázek 5: Úvodní obrazovka programu GrafX2 s&nbsp;pixelartovým logem. V&nbsp;pravém dolním rohu je zobrazena paleta obrázku.</i></p>

<a href="https://mojefedora.cz/wp-content/uploads/2017/01/06-1.png"><img class="alignnone size-thumbnail wp-image-8229" src="https://mojefedora.cz/wp-content/uploads/2017/01/06-1-322x254.png" alt="" width="322" height="254" /></a>
<p><i>Obrázek 6: Jednoduchý dialog pro přidání nové hladiny.</i></p>

<a href="https://mojefedora.cz/wp-content/uploads/2017/01/07-1.png"><img class="alignnone size-thumbnail wp-image-8230" src="https://mojefedora.cz/wp-content/uploads/2017/01/07-1-322x254.png" alt="" width="322" height="254" /></a>
<p><i>Obrázek 7: Editor barvové palety.</i></p>

<a href="https://mojefedora.cz/wp-content/uploads/2017/01/08-1.png"><img class="alignnone size-thumbnail wp-image-8231" src="https://mojefedora.cz/wp-content/uploads/2017/01/08-1-322x254.png" alt="" width="322" height="254" /></a>
<p><i>Obrázek 8: Histogram našeho testovacího obrázku.</i></p>

<a href="https://mojefedora.cz/wp-content/uploads/2017/01/09-1.png"><img class="alignnone size-thumbnail wp-image-8232" src="https://mojefedora.cz/wp-content/uploads/2017/01/09-1-322x254.png" alt="" width="322" height="254" /></a>
<p><i>Obrázek 9: Nastavení možností programu.</i></p>

<a href="https://mojefedora.cz/wp-content/uploads/2017/01/10-1.png"><img class="alignnone size-thumbnail wp-image-8233" src="https://mojefedora.cz/wp-content/uploads/2017/01/10-1-322x254.png" alt="" width="322" height="254" /></a>
<p><i>Obrázek 10: Parametry kreslicích nástrojů.</i></p>



<p><a name="k04"></a></p>
<h2 id="k04">4. KolourPaint</h2>

<p>Zatímco výše zmíněný <i>GNU Paint</i> či minule popsaný <i>GIMP</i> jsou programy primárně určené pro prostředí GNOME, je <i>KolourPaint</i> integrován s&nbsp;konkurenčním desktopovým prostředím KDE, což je ostatně patrné i z&nbsp;jeho názvu. Tento program se jak svým uživatelským rozhraním, tak i nabízenými možnostmi do značné míry podobá programu Malování z&nbsp;Microsoft Windows. Obsahuje základní nástroje pro kreslení (tužka, štětec, guma, základní geometrické tvary i křivky), umí zvětšit obrázek (který je stále editovatelný), zobrazit mřížku při zvětšení obrázku, zobrazit náhled na obrázek v&nbsp;původní velikosti atd. Dobrým způsobem je vyřešena barvová paleta i přesun bloku s&nbsp;možností definice průhlednosti (druhá vybraná barva je chápána jako maska). Také kreslení pomocí obou tlačítek myši &ndash; každé tlačítko vybírá jednu barvu z&nbsp;určené dvojice &ndash; je při práci výhodnější než například zobrazování kontextového menu po stisku pravého tlačítka. <i>KolourPaint</i> podporuje i práci s&nbsp;průhlednými a poloprůhlednými pixely, takže ho je možné použít i pro editaci PNG obrázků s&nbsp;alfa kanálem.</p>

<a href="https://mojefedora.cz/wp-content/uploads/2017/01/11-1.png"><img class="alignnone size-thumbnail wp-image-8234" src="https://mojefedora.cz/wp-content/uploads/2017/01/11-1-339x254.png" alt="" width="339" height="254" /></a>
<p><i>Obrázek 11: Základní informace o aplikaci KolourPaint.</i></p>

<a href="https://mojefedora.cz/wp-content/uploads/2017/01/12-1.png"><img class="alignnone size-thumbnail wp-image-8235" src="https://mojefedora.cz/wp-content/uploads/2017/01/12-1-339x254.png" alt="" width="339" height="254" /></a>
<p><i>Obrázek 12: Editace testovacího obrázku v&nbsp;KolourPaintu.</i></p>

<a href="https://mojefedora.cz/wp-content/uploads/2017/01/13-1.png"><img class="alignnone size-thumbnail wp-image-8236" src="https://mojefedora.cz/wp-content/uploads/2017/01/13-1-339x254.png" alt="" width="339" height="254" /></a>
<p><i>Obrázek 13: Obrázek lze editovat i v&nbsp;režimu zvětšení (zde na 300% původní velikosti).</i></p>

<a href="https://mojefedora.cz/wp-content/uploads/2017/01/14-1.png"><img class="alignnone size-thumbnail wp-image-8237" src="https://mojefedora.cz/wp-content/uploads/2017/01/14-1-339x254.png" alt="" width="339" height="254" /></a>
<p><i>Obrázek 14: Editace barvové palety.</i></p>

<a href="https://mojefedora.cz/wp-content/uploads/2017/01/15-1.png"><img class="alignnone size-thumbnail wp-image-8238" src="https://mojefedora.cz/wp-content/uploads/2017/01/15-1-339x254.png" alt="" width="339" height="254" /></a>
<p><i>Obrázek 15: Dialog pro nastavení vlastností KolourPaintu, zde konkrétně lze zvolit, jaké nástroje budou zobrazeny v&nbsp;nástrojovém pruhu.</i></p>

<a href="https://mojefedora.cz/wp-content/uploads/2017/01/16-1.png"><img class="alignnone size-thumbnail wp-image-8239" src="https://mojefedora.cz/wp-content/uploads/2017/01/16-1-339x254.png" alt="" width="339" height="254" /></a>
<p><i>Obrázek 16: Kreslení štětcem s&nbsp;možností výběru tvaru stopy (spodní část pravého nástrojového panelu).</i></p>

<a href="https://mojefedora.cz/wp-content/uploads/2017/01/17-1.png"><img class="alignnone size-thumbnail wp-image-8240" src="https://mojefedora.cz/wp-content/uploads/2017/01/17-1-339x254.png" alt="" width="339" height="254" /></a>
<p><i>Obrázek 17: Kreslení kružnice či elipsy s&nbsp;možností výběru stylu výplně a zobrazení okrajů (spodní část pravého nástrojového panelu).</i></p>



<p><a name="k05"></a></p>
<h2 id="k05">5. KIconEdit</h2>

<p>Dalším programem určeným primárně pro desktopové prostředí KDE je nástroj nazvaný <i>KIconEdit</i>. Jedná se o grafický editor specializovaný na tvorbu a úpravy bitmapových ikon, čemuž odpovídá jak způsob zobrazení (implicitně jsou obrázky zvětšeny a je u nich zobrazeno pravítko odečítající pozice pixelů), tak i podporované editační nástroje &ndash; tvorba základních geometrických tvarů, úprava na úrovni jednotlivých pixelů atd. Samozřejmě je podporována i práce s&nbsp;průhlednými pixely, což je zejména v&nbsp;případě ikon velmi důležité. Na druhou stranu však tato aplikace vlastně nepřináší uživatelům žádné nové vlastnosti, které by nenašli například ve výše zmíněném programu <i>KolourPaint</i>.</p>

<a href="https://mojefedora.cz/wp-content/uploads/2017/01/18-1.png"><img class="alignnone size-thumbnail wp-image-8241" src="https://mojefedora.cz/wp-content/uploads/2017/01/18-1-339x254.png" alt="" width="339" height="254" /></a>
<p><i>Obrázek 18: Prostředí programu KIconEdit a prozatím prázdná ikona o rozměrech 32&times;32 pixelů.</i></p>

<p>Poznámka: jak je ze screenshotů patrné, lze jak <i>KolourPaint</i> tak i <i>KIconEdit</i> používat i v&nbsp;desktopovém prostředí GNOME (resp.&nbsp;GNOME Shell).</p>

<a href="https://mojefedora.cz/wp-content/uploads/2017/01/19-1.png"><img class="alignnone size-thumbnail wp-image-8242" src="https://mojefedora.cz/wp-content/uploads/2017/01/19-1-339x254.png" alt="" width="339" height="254" /></a>
<p><i>Obrázek 19: Editace našeho testovacího obrázku v&nbsp;KIconEditu s&nbsp;náhledem na původní obrázek nahoře.</i></p>

<a href="https://mojefedora.cz/wp-content/uploads/2017/01/20-1.png"><img class="alignnone size-thumbnail wp-image-8243" src="https://mojefedora.cz/wp-content/uploads/2017/01/20-1-339x254.png" alt="" width="339" height="254" /></a>
<p><i>Obrázek 20: Dialog s&nbsp;konfigurací KIconEditu.</i></p>

<a href="https://mojefedora.cz/wp-content/uploads/2017/01/21-1.png"><img class="alignnone size-thumbnail wp-image-8244" src="https://mojefedora.cz/wp-content/uploads/2017/01/21-1-339x254.png" alt="" width="339" height="254" /></a>
<p><i>Obrázek 21: Kreslení úsečky.</i></p>

<a href="https://mojefedora.cz/wp-content/uploads/2017/01/22-1.png"><img class="alignnone size-thumbnail wp-image-8245" src="https://mojefedora.cz/wp-content/uploads/2017/01/22-1-339x254.png" alt="" width="339" height="254" /></a>
<p><i>Obrázek 22: Aplikace filtru pro konverzi ikony na stupně šedi.</i></p>

<a href="https://mojefedora.cz/wp-content/uploads/2017/01/23-1.png"><img class="alignnone size-thumbnail wp-image-8246" src="https://mojefedora.cz/wp-content/uploads/2017/01/23-1-339x254.png" alt="" width="339" height="254" /></a>
<p><i>Obrázek 23: Zobrazení všech nástrojů umístěných na nástrojovém pruhu.</i></p>

<a href="https://mojefedora.cz/wp-content/uploads/2017/01/24-1.png"><img class="alignnone size-thumbnail wp-image-8247" src="https://mojefedora.cz/wp-content/uploads/2017/01/24-1-339x254.png" alt="" width="339" height="254" /></a>
<p><i>Obrázek 24: Základní informace o aplikaci KIconEdit.</i></p>



<p><a name="k06"></a></p>
<h2 id="k06">6. Tux Paint</h2>

<p>Posledním grafickým bitmapovým editorem, který si v&nbsp;dnešním článku popíšeme, je editor nazvaný <i>Tux Paint</i>. Jedná se o aplikaci určenou především dětem, čemuž odpovídá jak intuitivní ovládání, tak i nabídka nabízených nástrojů &ndash; tento editor například neobsahuje podporu pro práci s&nbsp;hladinami (což je relativně komplikované), na stranu druhou však nabízí různé &bdquo;magické&ldquo; efekty určené pro kreslení a malování (trávy, květin, kolejí, cihel, duhy), tak i pro úpravy obrázků (efekt vlny, otočení listu papíru, ...). Důležitá je i podpora takzvaných razítek (<i>stamps</i>), což jsou ve skutečnosti běžné bitmapy, které je možné vkládat do vytvářeného obrázku, měnit jejich velikost, zrcadlit je atd. Nabídka již připravených razítek je poměrně široká a doinstalovat lze i další razítka, která jsou rozdělena podle témat (rostliny, zvířata, stavby, isometrické objekty, letectví, kosmonautika, ...). Prakticky všechny kreslicí a editační operace jsou doplněny o zvukové efekty a program <i>Tux Paint</i> lze externím nástrojem nastavit do takové podoby, že poběží v&nbsp;režimu celé obrazovky (<i>full screen</i>) bez možnosti zmenšení a přepnutí do desktopu. Tím lze do určité míry zabránit, aby dítě omylem z&nbsp;programu nevyskočilo.</p>

<a href="https://mojefedora.cz/wp-content/uploads/2017/01/26-1.png"><img class="alignnone size-thumbnail wp-image-8248" src="https://mojefedora.cz/wp-content/uploads/2017/01/26-1-339x254.png" alt="" width="339" height="254" /></a>
<p><i>Obrázek 25: Splashscreen programu Tux Paint.</i></p>

<p>Poznámka: pro praktické použití je lepší namísto myši použít nějaký jednodušší tablet (velikosti A6 či A5), který je <i>Tux Paintem</i> samozřejmě podporován. Tento program mimochodem existuje i pro Android, což je možná ještě vhodnější řešení.</p>

<a href="https://mojefedora.cz/wp-content/uploads/2017/01/27-1.png"><img class="alignnone size-thumbnail wp-image-8249" src="https://mojefedora.cz/wp-content/uploads/2017/01/27-1-339x254.png" alt="" width="339" height="254" /></a>
<p><i>Obrázek 26: Pracovní plocha Tux Paintu s&nbsp;animovaným tučňákem v&nbsp;rohu.</i></p>

<a href="https://mojefedora.cz/wp-content/uploads/2017/01/28-1.png"><img class="alignnone size-thumbnail wp-image-8250" src="https://mojefedora.cz/wp-content/uploads/2017/01/28-1-327x254.png" alt="" width="327" height="254" /></a>
<p><i>Obrázek 27: Použití razítek a nástroje pro kreslení květin a trávy pro vytvoření složitějšího obrázku (kresleno malými dětmi, stejně jako další obrázky).</i></p>

<a href="https://mojefedora.cz/wp-content/uploads/2017/01/29-1.png"><img class="alignnone size-thumbnail wp-image-8251" src="https://mojefedora.cz/wp-content/uploads/2017/01/29-1-327x254.png" alt="" width="327" height="254" /></a>
<p><i>Obrázek 28: Nástroj pro kreslení kolejí.</i></p>

<a href="https://mojefedora.cz/wp-content/uploads/2017/01/30-1.png"><img class="alignnone size-thumbnail wp-image-8252" src="https://mojefedora.cz/wp-content/uploads/2017/01/30-1-327x254.png" alt="" width="327" height="254" /></a>
<p><i>Obrázek 29: Mezi razítky najdeme i isometrické modely.</i></p>

<a href="https://mojefedora.cz/wp-content/uploads/2017/01/31-1.png"><img class="alignnone size-thumbnail wp-image-8253" src="https://mojefedora.cz/wp-content/uploads/2017/01/31-1-327x254.png" alt="" width="327" height="254" /></a>
<p><i>Obrázek 30: Vytvořeno pomocí efektů v&nbsp;Tux Paintu.</i></p>

<a href="https://mojefedora.cz/wp-content/uploads/2017/01/32-1.png"><img class="alignnone size-thumbnail wp-image-8254" src="https://mojefedora.cz/wp-content/uploads/2017/01/32-1-327x254.png" alt="" width="327" height="254" /></a>
<p><i>Obrázek 31: Vytvořeno pomocí efektů v&nbsp;Tux Paintu (Waves).</i></p>

<a href="https://mojefedora.cz/wp-content/uploads/2017/01/33-1.png"><img class="alignnone size-thumbnail wp-image-8255" src="https://mojefedora.cz/wp-content/uploads/2017/01/33-1-327x254.png" alt="" width="327" height="254" /></a>
<p><i>Obrázek 32: Vytvořeno pomocí efektů v&nbsp;Tux Paintu.</i></p>



<p><a name="k07"></a></p>
<h2 id="k07">7. Další podobně koncipované aplikace</h2>

<p>Při pohledu na seznam grafických programů určených pro Linux (<a href="http://www.linuxsoft.cz/sw_list.php?id_kategory=22">http://www.linuxsoft.cz/sw_list.php?id_kategory=22</a>) se nám sice zobrazí přes devadesát programů, ovšem skutečných rastrových editorů je ve skutečnosti méně. Za zmínku stojí například méně známý program nazvaný <strong>Allegro Sprite Editor</strong>, který lze nalézt na stránce <a href="http://www.aseprite.org/">http://www.aseprite.org/</a>. V&nbsp;tomto editoru, který je určený především pro tvorbu spritů do her, je možné vytvářet i animace, které lze ukládat do animačních formátů FLC a FLI. Také je podporována tvorba dlaždic, tj.&nbsp;textur, které na sebe plynule navazují. Zajímavá je podpora skriptování pomocí známého skriptovacího jazyka Lua (<a href="http://www.lua.org">http://www.lua.org</a>).</p>

<a href="https://mojefedora.cz/wp-content/uploads/2017/01/34-1.png"><img class="alignnone size-thumbnail wp-image-8256" src="https://mojefedora.cz/wp-content/uploads/2017/01/34-1-327x254.png" alt="" width="327" height="254" /></a>
<p><i>Obrázek: 33: Efekty v&nbsp;Tux Paintu &ndash; kreslení cihel, efekt duhy a rozmazání.</i></p>

<p>Mezi další zajímavé editory náleží <strong>BabyGimp</strong> vytvořený za pomoci poměrně neobvyklé kombinace Perlu a knihovny Tk. Informace o tomto editoru, který již pravděpodobně není aktivně vyvíjen, jsou dostupné na adrese <a href="http://babygimp.sourceforge.net/">http://babygimp.sourceforge.net/</a>. Pro ilustraci autorovy filozofie vybírám jednu informaci z&nbsp;FAQ: <i>Does it run under Windows?/Who cares?</i> (na druhou stranu není důvod, proč by editor neměl za pomoci ActivePerl fungovat). Speciální článek si zaslouží především systém nazvaný <i>ImageJ</i>, který ovšem nelze považovat za klasický grafický editor, ale spíše za rozšiřitelný a taktéž skriptovatelný systém určený pro analýzu a zpracování rastrových obrázků.</p>

<a href="https://mojefedora.cz/wp-content/uploads/2017/01/35-1.png"><img class="alignnone size-thumbnail wp-image-8257" src="https://mojefedora.cz/wp-content/uploads/2017/01/35-1-327x254.png" alt="" width="327" height="254" /></a>
<p><i>Obrázek: 34: Efekty v&nbsp;Tux Paintu &ndash; filtr pro nakreslení mřížky a efekt nazvaný příhodně &bdquo;Fold&ldquo;.</i></p>



<p><a name="k08"></a></p>
<h2 id="k08">8. Odkazy na Internetu</h2>

<ol>

<li>Tux Paint Home Page<br />
<a href="http://www.tuxpaint.org/">http://www.tuxpaint.org/</a>
</li>

<li>Tux Paint (Wikipedia)<br />
<a href="https://en.wikipedia.org/wiki/Tux_Paint">https://en.wikipedia.org/wiki/Tux_Paint</a>
</li>

<li>MyPaint Home Page<br />
<a href="http://mypaint.org/">http://mypaint.org/</a>
</li>

<li>MyPaint &ndash; Documentation<br />
<a href="https://github.com/mypaint/mypaint/wiki/Documentation">https://github.com/mypaint/mypaint/wiki/Documentation</a>
</li>

<li>Digital Watercolor with Mypaint 0.9 and Gimp-painter (video)<br />
<a href="https://vimeo.com/18157214">https://vimeo.com/18157214</a>
</li>

<li>Water in Nature - a MyPaint + GIMP tutorial<br />
<a href="http://www.gimptalk.com/index.php?showtopic=37706">http://www.gimptalk.com/index.php?showtopic=37706</a>
</li>

<li>MyPaint (Wikipedia)<br />
<a href="https://en.wikipedia.org/wiki/MyPaint">https://en.wikipedia.org/wiki/MyPaint</a>
</li>

<li>David Revoy (mj.&nbsp;používá MyPaint, GIMP i Kritu)<br />
<a href="http://davidrevoy.com/">http://davidrevoy.com/</a>
</li>

<li>Gamut<br />
<a href="https://cs.wikipedia.org/wiki/Gamut">https://cs.wikipedia.org/wiki/Gamut</a>
</li>

<li>MtPaint Home Page<br />
<a href="http://mtpaint.sourceforge.net/">http://mtpaint.sourceforge.net/</a>
</li>

<li>The mtPaint Handbook<br />
<a href="http://mtpaint.sourceforge.net/handbook/en_GB/chap_00.html">http://mtpaint.sourceforge.net/handbook/en_GB/chap_00.html</a>
</li>

<li>MtPaint na Free Software Directory<br />
<a href="https://directory.fsf.org/wiki/MtPaint">https://directory.fsf.org/wiki/MtPaint</a>
</li>

<li>GIMP Home Page<br />
<a href="http://www.gimp.org/">http://www.gimp.org/</a>
</li>

<li>A Script-Fu Tutorial<br />
<a href="http://www.linuxtopia.org/online_books/graphics_tools/gimp_user_manual/en/gimp-using-script-fu-tutorial.html">http://www.linuxtopia.org/online_books/graphics_tools/gimp_user_manual/en/gimp-using-script-fu-tutorial.html</a>
</li>

<li>A Script-Fu Tutorial<br />
<a href="http://docs.gimp.org/en/gimp-using-script-fu-tutorial.html">http://docs.gimp.org/en/gimp-using-script-fu-tutorial.html</a>
</li>

<li>XPaint (minimalisticky pojatá home page)<br />
<a href="http://sf-xpaint.sourceforge.net/">http://sf-xpaint.sourceforge.net/</a>
</li>

<li>XPaint (Wikipedia)<br />
<a href="https://en.wikipedia.org/wiki/XPaint">https://en.wikipedia.org/wiki/XPaint</a>
</li>

<li>X Athena Widgets<br />
<a href="https://en.wikipedia.org/wiki/X_Athena_Widgets">https://en.wikipedia.org/wiki/X_Athena_Widgets</a>
</li>

<li>Pinta: Painting Made Simple<br />
<a href="https://pinta-project.com/pintaproject/pinta/">https://pinta-project.com/pintaproject/pinta/</a>
</li>

<li>Pinta (software)<br />
<a href="https://en.wikipedia.org/wiki/Pinta_%28software%29">https://en.wikipedia.org/wiki/Pinta_%28software%29</a>
</li>

<li>Krita Home Page<br />
<a href="https://krita.org/en/">https://krita.org/en/</a>
</li>

<li>Krita (Wikipedia)<br />
<a href="https://en.wikipedia.org/wiki/Krita">https://en.wikipedia.org/wiki/Krita</a>
</li>

<li>Pinta – Image Editing Alternative to The GIMP<br />
<a href="https://www.maketecheasier.com/pinta-image-editing-alternative-to-the-gimp/">https://www.maketecheasier.com/pinta-image-editing-alternative-to-the-gimp/</a>
</li>

<li>GNU Paint Homepage<br />
<a href="https://www.gnu.org/software/gpaint/">https://www.gnu.org/software/gpaint/</a>
</li>

<li>GNU Paint na FreeCode<br />
<a href="http://freecode.com/projects/gpaint/">http://freecode.com/projects/gpaint/</a>
</li>

<li>KolourPaint - Paint Program<br />
<a href="https://www.kde.org/applications/graphics/kolourpaint/">https://www.kde.org/applications/graphics/kolourpaint/</a>
</li>

<li>The KolourPaint Handbook<br />
<a href="https://docs.kde.org/stable5/en/kdegraphics/kolourpaint/index.html">https://docs.kde.org/stable5/en/kdegraphics/kolourpaint/index.html</a>
</li>

<li>KolourPaint (Wikipedia)<br />
<a href="https://en.wikipedia.org/wiki/KolourPaint">https://en.wikipedia.org/wiki/KolourPaint</a>
</li>

<li>KIconEdit - Icon Editor<br />
<a href="https://www.kde.org/applications/graphics/kiconedit/">https://www.kde.org/applications/graphics/kiconedit/</a>
</li>

<li>Phatch (Wikipedia)<br />
<a href="https://en.wikipedia.org/wiki/Phatch">https://en.wikipedia.org/wiki/Phatch</a>
</li>

<li>GrafX2 Home Page<br />
<a href="http://pulkomandy.tk/projects/GrafX2">http://pulkomandy.tk/projects/GrafX2</a>
</li>

<li>GrafX2 (Wikipedia)<br />
<a href="https://en.wikipedia.org/wiki/GrafX2">https://en.wikipedia.org/wiki/GrafX2</a>
</li>

<li>Resurgence of Pixel art<br />
<a href="http://www.developmentguruji.com/blog/142/Resurgence-of-Pixel-Art.html">http://www.developmentguruji.com/blog/142/Resurgence-of-Pixel-Art.html</a>
</li>

<li>Citypixel<br />
<a href="http://www.citypixel.com/index.htm">http://www.citypixel.com/index.htm</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2017</small></p>
</body>
</html>

