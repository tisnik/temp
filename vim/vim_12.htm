<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Textový editor Vim jako IDE (12.část: konfigurace pravítka a stavového řádku)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Textový editor Vim jako IDE (12.část: konfigurace pravítka a stavového řádku)</h1>

<h3>Pavel Tišnovský</h3>

<p></p>

<h1>Úvodník</h1>

<p>V dnešní části seriálu o využití textového editoru Vim (nejenom) ve funkci vývojového prostředí si popíšeme, jakým způsobem je možné konfigurovat takzvané pravítko (ruler) a stavový řádek (status line). V této dvojici oblastí okna Vimu je možné zobrazovat různé typy údajů, včetně informací získaných s využitím uživatelských skriptů. Samozřejmě je též možné měnit barvu popředí a pozadí pro jednotlivé položky.</p>



<h2>Obsah</h2>

<p><a href="#k01">1. Konfigurační parametry ovlivňující způsob zobrazení pravítka a stavového řádku</a></p>
<p><a href="#k02">2. Povolení a zákaz zobrazení pravítka</a></p>
<p><a href="#k03">3. Konfigurační parametry showmode a showcmd</a></p>
<p><a href="#k04">4. Změna formátu údajů zobrazovaných na pravítku</a></p>
<p><a href="#k05">5. Praktické příklady změny formátu pravítka</a></p>
<p><a href="#k06">6. Využití funkcí při formátování informací na pravítku</a></p>
<p><a href="#k07">7. Změna barev jednotlivých položek umístěných na pravítku</a></p>
<p><a href="#k08">8. Konfigurace formátu údajů zobrazovaných na stavovém řádku</a></p>
<p><a href="#k09">9. Odkazy na Internetu</a></p>



<p><a name="k01"></a></p>
<h2>1. Konfigurační parametry ovlivňující způsob zobrazení pravítka a stavového řádku</h2>

<p>Textový editor <i>Vim</i> zobrazuje ve svém okně (popřípadě v&nbsp;okně
terminálu, v&nbsp;němž je spuštěn) kromě vlastního editovaného textu i několik
dalších informací, jejichž způsob zobrazení a formát je samozřejmě možné
konfigurovat, a to v&nbsp;poměrně širokém rozsahu. Většina těchto informací je
zobrazována v&nbsp;takzvaném pravítku (<i>ruler</i>) a ve stavovém řádku
(<i>statusline</i>). Pravítko může být zobrazeno v&nbsp;nejspodnějším textovém
řádku, do nějž se kromě vlastního pravítka zapisují i příkazy v&nbsp;normálním
a příkazovém režimu, zatímco stavový řádek je většinou zobrazen pod každým
podoknem obsahujícím jeden editovaný buffer (viz též vysvětlující obrázek). To
kromě jiného znamená, že formát informací zobrazených na pravítku je nastavován
globálně (je platný pro všechny editované buffery), zatímco u stavové řádky je
možné zvolit buď globální nastavení, nebo nastavení lokální, tj.&nbsp;nastavení
platné pouze pro jeden editovaný buffer.</p>

<a href="http://i.iinfo.cz/images/268/vim12-01.png"><img src="http://i.iinfo.cz/images/268/vim12-01-prev.png" width="370" height="252" alt="&#160;" /></a>
<p><i>Obrázek 1: Pravítko a stavový řádek, který je implicitně zobrazený
v&nbsp;případě, že je okno editoru rozděleno na více podoken. U nejspodnějšího
podokna je možné zvolit, zda se pro něj má stavový řádek zobrazit či nikoli
(viz též sedmou kapitolu).</i></p>

<p>Pro změnu formátu pravítka a stavové řádky se používá několik konfiguračních
parametrů vypsaných v&nbsp;níže umístěné tabulce:</p>

<table>
<tr><th>#</th><th>Název konfiguračního parametru</th><th>Typ parametru</th><th>Význam</th></tr>
<tr><td>1</td><td>ruler</td><td>pravdivostní</td><td>povolení či zákaz zobrazení pravítka</td></tr>
<tr><td>2</td><td>showcmd</td><td>pravdivostní</td><td>povolení či zákaz zobrazení příkazu během jeho zápisu na pravítku</td></tr>
<tr><td>3</td><td>showmode</td><td>pravdivostní</td><td>povolení či zákaz zobrazení aktuálně nastaveného režimu editoru na pravítku</td></tr>
<tr><td>4</td><td>rulerformat</td><td>řetězec</td><td>definice formátu zobrazení informací na pravítku</td></tr>
<tr><td>5</td><td>statusline</td><td>řetězec</td><td>definice formátu zobrazení informací na stavovém řádku</td></tr>
<tr><td>6</td><td>laststatus</td><td>číslo 0, 1, 2</td><td>řízení způsobu zobrazení stavového řádku pro nejspodnější okno editoru</td></tr>
</table>

<p>Jednotlivé volby uvedené v&nbsp;předchozí tabulce si podrobněji popíšeme
v&nbsp;navazujících kapitolách.</p>

<a href="http://i.iinfo.cz/images/230/vim12-02.png"><img src="http://i.iinfo.cz/images/230/vim12-02-prev.png" width="370" height="252" alt="&#160;" /></a>
<p><i>Obrázek 2: Pravítko a popř.&nbsp;i stavový řádek však nejsou jedinými
oblastmi, v&nbsp;nichž může textový editor Vim zobrazovat doplňující informace.
Další oblastí je například plocha vlevo, do níž mohou být vypsána čísla řádků
pomocí volby <strong>set number</strong> a taktéž horní textový řádek, v&nbsp;němž
se mohou nacházet &bdquo;ouška&ldquo; panelů (tabů) vytvořené například pomocí
příkazu <strong>:tabnew</strong>.</i></p>



<p><a name="k02"></a></p>
<h2>2. Povolení a zákaz zobrazení pravítka</h2>

<p>Nejprve se budeme zabývat konfiguračními parametry, pomocí nichž je možné
zvolit, které informace (popř.&nbsp;zda vůbec nějaké) budou zobrazeny na
pravítku. Zobrazení pravítka je možné povolit příkazem:</p>

<pre>
:set ruler
</pre>

<p>popř.&nbsp;zakázat příkazem:</p>

<pre>
:set noruler
</pre>

<a href="http://i.iinfo.cz/images/99/vim12-03.png"><img src="http://i.iinfo.cz/images/99/vim12-03-prev.png" width="370" height="252" alt="&#160;" /></a>
<p><i>Obrázek 3: Obsah okna textového editoru Vim v&nbsp;případě, že je
zobrazení pravítka zakázáno pomocí volby<br />
<strong>:set noruler</strong>
</i></p>

<p>V&nbsp;případě, že je zobrazení pravítka povoleno, budou všechny zvolené
informace (viz další podrobnější popis uvedený v&nbsp;navazujících kapitolách)
zobrazeny v&nbsp;pravé části posledního textového řádku na obrazovce.
Implicitně jsou zde vypisovány informace o řádku a sloupci, na němž je umístěný
textový kurzor. Údaje o sloupci se mohou v&nbsp;některých případech rozpadnout
na dvě čísla, například tehdy, pokud jsou v&nbsp;textu použity znaky zakódované
do většího počtu bajtů (včetně češtiny, například při použití kódování
<i>UTF-8</i> namísto jednobajtových kódových stránek). Údaje o sloupci se mohou
lišit i tehdy, když je povoleno nastavení zalamování dlouhého textu na pozicích
bílých znaků pomocí volby <strong>set linebreak</strong> (jedná se pouze o
vizuální zalamování na obrazovce, nikoli o vkládání skutečných znaků konce
řádku do textu).</p>

<a href="http://i.iinfo.cz/images/85/vim12-04.png"><img src="http://i.iinfo.cz/images/85/vim12-04-prev.png" width="370" height="252" alt="&#160;" /></a>
<p><i>Obrázek 4: Obsah okna textového editoru Vim v&nbsp;případě, že je
zobrazení pravítka zakázáno pomocí volby<br />
<strong>:set ruler</strong>
</i></p>

<p>Po této dvojici či trojici číslic se na pravítku může nacházet i informace o
aktuální pozici kurzoru vyjádřená v&nbsp;procentech, popř.&nbsp;pomocí slov
<strong>Top/Začátek</strong>, <strong>Bot/Konec</strong>,
<strong>All/Vše</strong>. Česká lokalizace je v&nbsp;tomto případě zvolena
možná poněkud nešťastně, protože šířka pravítka je nastavena na sedmnáct znaků,
což znamená, že se například při editacích řádků s&nbsp;více než tisícem znaků
nemusí informace o relativní pozici textového kurzoru zobrazit, protože na ni
jednoduše nezbude dostatek místa (ovšem délku pravítka lze samozřejmě
zvětšit, jak si řekneme dále).</p>

<a href="http://i.iinfo.cz/images/174/vim12-05.png"><img src="http://i.iinfo.cz/images/174/vim12-05-prev.png" width="370" height="252" alt="&#160;" /></a>
<p><i>Obrázek 5: Pokud je editovaný text tak krátký, že je možné ho celý
zobrazit do okna editoru, je na konci pravítka zapsán text <strong>All</strong>
nebo jeho lokalizovaná verze <strong>Vše</strong>.</i></p>

<a href="http://i.iinfo.cz/images/612/vim12-06.png"><img src="http://i.iinfo.cz/images/612/vim12-06-prev.png" width="370" height="252" alt="&#160;" /></a>
<p><i>Obrázek 6: U delšího textu se na konci pravítka zobrazuje relativní
pozice kurzoru (přesněji řečeno celého okna) v&nbsp;rámci editovaného
dokumentu.</i></p>

<p>Poznámka: pravítko je vždy zobrazeno v&nbsp;pravém dolním rohu, bez ohledu
na to, jakým způsobem je zobrazen příkazový řádek. Plocha rezervovaná pro
příkazový řádek totiž může ve skutečnosti zabírat i větší počet textových
řádků, v&nbsp;závislosti na hodnotě konfiguračního parametru
<strong>cmdheight</strong>. Ostatně si můžete sami vyzkoušet, jakým způsobem se
změní obsah okna <i>Vimu</i> při zadání příkazu:</p>

<pre>
:set cmdheight=5
</pre>

<a href="http://i.iinfo.cz/images/98/vim12-07.png"><img src="http://i.iinfo.cz/images/98/vim12-07-prev.png" width="370" height="252" alt="&#160;" /></a>
<p><i>Obrázek 7: Obsah okna textového editoru při rozšíření oblasti pro
příkazový řádek s&nbsp;využitím volby<br />
<strong>:set cmdheight=5</strong>
</i></p>



<p><a name="k03"></a></p>
<h2>3. Konfigurační parametry showmode a showcmd</h2>

<p>Dalším přepínačem ovlivňujícím způsob zobrazení posledního textového řádku,
je přepínač <strong>showmode</strong> zapínaný příkazem:</p>

<pre>
:set showmode
</pre>

<p>a vypínaný pomocí příkazu:</p>

<pre>
:set noshowmode
</pre>

<a href="http://i.iinfo.cz/images/68/vim12-08.png"><img src="http://i.iinfo.cz/images/68/vim12-08-prev.png" width="370" height="252" alt="&#160;" /></a>
<p><i>Obrázek 8: Indikace v&nbsp;daný okamžik aktivního režimu textového
editoru Vim</i>.</p>

<p>V&nbsp;případě, že je tento přepínač zapnutý, je v&nbsp;levé části
posledního řádku obrazovky zobrazován text <strong>--INSERT--</strong>,
<strong>--REPLACE--</strong>, <strong>--VISUAL--</strong> či
<strong>--VISUAL--BLOCK--</strong> v&nbsp;závislosti na tom, v&nbsp;jakém
režimu se textový editor <i>Vim</i> právě nachází. Poněkud speciální případ
nastane tehdy, když se ve vkládacím nebo přepisovacím režimu stlačí klávesová
zkratka <strong>Ctrl+O</strong> pro přepnutí do příkazového režimu, ovšem pouze
pro provedení jednoho příkazu. V&nbsp;tomto případě je režim indikován texty
<strong>-- (insert) --</strong> nebo <strong>-- (replace) --</strong>.</p>

<p>Posledním konfiguračním parametrem z&nbsp;této skupiny je parametr nazvaný
<strong>showcmd</strong>, jenž se zapíná příkazem:</p>

<pre>
:set showcmd
</pre>

<p>a vypíná pomocí příkazu:</p>

<pre>
:set noshowcmd
</pre>

<p>Pokud je tento parametr zapnutý, je přibližně ve dvou třetinách posledního
textového řádku postupně vypisován příkaz zadávaný v&nbsp;normálním režimu.
Může se například jednat o začátek příkazu <strong>da</strong>, po němž musí
následovat objekt, jehož se mazání týká, tj.&nbsp;například
<strong>w</strong>:word, <strong>s</strong>:sentence,
<strong>p</strong>:paragraph atd. Dejte si pozor především na to, že i výběr
registru pro operace typu yank/put/delete je považován za součást příkazu
zadávaného v&nbsp;normálním režimu, tudíž se při použití volby
<strong>noshowcmd</strong> nebude vypisovat ani příkaz <strong>"x</strong>
(výběr registru <strong>x</strong>) ani příkaz <strong>@x</strong> (spuštění
makra <strong>x</strong>)!.</p>

<a href="http://i.iinfo.cz/images/511/vim12-09.png"><img src="http://i.iinfo.cz/images/511/vim12-09-prev.png" width="370" height="252" alt="&#160;" /></a>
<p><i>Obrázek 9: Oblast, do níž se vypisuje právě zadáváný, ale ještě
neprovedený příkaz.</i></p>

<p>Navíc je v&nbsp;případě zapnutí tohoto parametru vypisována velikost bloku
vybíraného ve vizuálním režimu. Při výběru bloku na jednom řádku se vypisuje
počet vybraných znaků, při větším výběru pak počet vybraných řádků. U
vertikálního bloku je vypisován jak počet řádků, tak i počet sloupců (mezi
oběma hodnotami je znak &bdquo;x&ldquo;).</p>

<a href="http://i.iinfo.cz/images/81/vim12-10.png"><img src="http://i.iinfo.cz/images/81/vim12-10-prev.png" width="370" height="252" alt="&#160;" /></a>
<p><i>Obrázek 10: V&nbsp;některých případech se současně zobrazuje jak
v&nbsp;daný okamžik aktivní režim textového editoru Vim, tak i zadávaný
příkaz.</i></p>



<p><a name="k04"></a></p>
<h2>4. Změna formátu údajů zobrazovaných na pravítku</h2>

<p>Po možná poněkud nudném úvodu se pojďme podívat na zajímavější a užitečnější
funkcionalitu textového editoru <i>Vim</i>. Popíšeme si, jakým způsobem je
možné ovlivnit formát informací zobrazovaných na pravítku. Pro tento účel
slouží konfigurační parametr <strong>rulerformat</strong>, který může obsahovat
řetězec s&nbsp;popisem formátu jednotlivých položek, které se na pravítku mají
objevit. Každá z&nbsp;položek má formát:</p>

<pre>
%-0{minwidth}.{maxwidth}{item}
</pre>

<p>přičemž nepovinné celočíselné údaje <strong>minwidth</strong> a
<strong>maxwidth</strong> udávají velikost položky (počet znaků) při jejím
zobrazení a <strong>item</strong> je jméno položky. Znakem <strong>-</strong>
lze zvolit zarovnání vybrané položky doleva (implicitně se zarovnává doprava) a
znakem <strong>0</strong> se vynucuje vložení nul před položku, která se
vyhodnocuje na číslo. Jméno položky můžeme považovat za název speciální
proměnné nastavované průběžně přímo <i>Vimem</i> na základě jména editovaného
souboru, pozice textového kurzoru v&nbsp;souboru atd. atd. V&nbsp;následující
tabulce jsou uvedeny pouze některé často používané položky:</p>

<table>
<tr><th> #</th><th>Jméno položky</th><th>Význam</th></tr>
<tr><td> 1</td><td>%f</td><td>jméno souboru s&nbsp;relativní cestou</td></tr>
<tr><td> 2</td><td>%F</td><td>jméno souboru s&nbsp;plnou cestou</td></tr>
<tr><td> 3</td><td>%t</td><td>pouze jméno souboru</td></tr>
<tr><td> 4</td><td>%y</td><td>typ souboru</td></tr>
<tr><td> 5</td><td>%m</td><td>příznak, že soubor byl změněn (modified)</td></tr>
<tr><td> 6</td><td>%r</td><td>příznak, že soubor je určen jen pro čtení (read-only)</td></tr>
<tr><td> 7</td><td>%l</td><td>číslo řádku, na němž se nachází kurzor</td></tr>
<tr><td> 8</td><td>%L</td><td>celkový počet řádků v&nbsp;souboru</td></tr>
<tr><td> 9</td><td>%c</td><td>číslo sloupce, na němž se nachází kurzor</td></tr>
<tr><td>10</td><td>%v</td><td>číslo virtuálního sloupce (viz poznámka o <strong>linebreak</strong>)</td></tr>
<tr><td>11</td><td>%o</td><td>offset od začátku souboru (začíná se od jedničky)</td></tr>
<tr><td>12</td><td>%b</td><td>hodnota znaku pod textovým kurzorem v&nbsp;dekadické soustavě</td></tr>
<tr><td>13</td><td>%B</td><td>hodnota znaku pod textovým kurzorem v&nbsp;hexadecimální soustavě</td></tr>
<tr><td>14</td><td>%##</td><td>mezi znaky ## je vloženo jméno skupiny definované příkazem <strong>highlight</strong> (viz další text)</td></tr>
<tr><td>15</td><td>%{}<td><td>mezi znaky {} je vloženo volání uživatelské funkce (viz další text)</td></tr>
<tr><td>16</td><td>%(<td><td>začátek skupiny značek/textu, kterým lze jako celku přiřadit šířku</td></tr>
<tr><td>17</td><td>%)<td><td>konec skupiny značek/textu, kterým lze jako celku přiřadit šířku</td></tr>
</table>



<p><a name="k05"></a></p>
<h2>5. Praktické příklady změny formátu pravítka</h2>

<p>V&nbsp;předchozí kapitole jsme si pouze uvedli, jaké typy položek lze mít
zobrazeny na pravítku. Nyní se podíváme, jak je možné tyto znalosti prakticky
využít. Každý příklad bude pro ilustraci doplněn odpovídajícím
screenshotem.</p>

<p>Zobrazení jména a typu souboru na pravítku (bude se jednat o jediné údaje
zde zobrazené):</p>

<pre>
:set ruler
:set rulerformat=%t%y
</pre>

<a href="http://i.iinfo.cz/images/514/vim12-11-23-1.png"><img src="http://i.iinfo.cz/images/514/vim12-11-23-1-prev.png" width="370" height="252" alt="&#160;" /></a>
<p><i>Obrázek 11: Pravítko zobrazující jméno souboru a jeho typ.</i></p>

<p>Vložení mezery mezi jméno souboru a jeho typ (pozor: musí se použít escape
sekvence):</p>

<pre>
:set ruler
:set rulerformat=%t\ %y
</pre>

<a href="http://i.iinfo.cz/images/514/vim12-11-23-2.png"><img src="http://i.iinfo.cz/images/514/vim12-11-23-2-prev.png" width="370" height="252" alt="&#160;" /></a>
<p><i>Obrázek 12: Pravítko zobrazující jméno souboru a jeho typ
s&nbsp;oddělením obou údajů pomocí mezery.</i></p>

<p>Zobrazení čísla sloupce, čísla řádku a celkového počtu řádků za znakem
lomeno:</p>

<pre>
:set ruler
:set rulerformat=%c\ %l/%L
</pre>

<a href="http://i.iinfo.cz/images/514/vim12-11-23-3.png"><img src="http://i.iinfo.cz/images/514/vim12-11-23-3-prev.png" width="370" height="252" alt="&#160;" /></a>
<p><i>Obrázek 13: Pravítko zobrazující číslo aktuálního sloupce, číslo
aktuálního řádku a celkový počet řádků v&nbsp;editovaném souboru.</i></p>

<p>Zobrazení offsetu znaku a jeho kódu, jak v&nbsp;dekadické soustavě, tak i
v&nbsp;soustavě hexadecimální:</p>

<pre>
:set ruler
:set rulerformat=%o\ [%b=0x%B]
</pre>

<a href="http://i.iinfo.cz/images/514/vim12-11-23-4.png"><img src="http://i.iinfo.cz/images/514/vim12-11-23-4-prev.png" width="370" height="252" alt="&#160;" /></a>
<p><i>Obrázek 14: Na pravítku je zobrazen offset od začátku souboru až
k&nbsp;pozici kurzoru, v&nbsp;hranatých závorkách pak můžeme vidět ASCII kód
znaku zapsaný dekadicky a hexadecimálně.</i></p>

<p>Zvětšení šířky pravítka na 40 znaků, výpis jména souboru s&nbsp;plnou
cestou, příznaku modifikace a příznaku souboru jen pro čtení:</p>

<pre>
:set ruler
:set rulerformat=%40(%F%m%r%)
</pre>

<a href="http://i.iinfo.cz/images/514/vim12-11-23-5.png"><img src="http://i.iinfo.cz/images/514/vim12-11-23-5-prev.png" width="370" height="252" alt="&#160;" /></a>
<p><i>Obrázek 15: Pravítko je rozšířeno na 40 znaků a zobrazují se v&nbsp;něm
základní informace o souboru: jeho jméno, indikátor modifikovaného souboru a
indikátor souboru určeného pouze pro čtení.</i></p>

<p>Rozšíření pravítka o další informace uvedené ve složených závorkách, přidání
vysvětlujících komentářů:</p>

<pre>
:set ruler
:set rulerformat=%40(%F%m%r\ [FORMAT=%{&amp;ff}]\ [TYPE=%Y]\ [POS=%l,%v][%p%%]%)
</pre>

<a href="http://i.iinfo.cz/images/514/vim12-11-23-6.png"><img src="http://i.iinfo.cz/images/514/vim12-11-23-6-prev.png" width="370" height="252" alt="&#160;" /></a>
<p><i>Obrázek 16: Komplexní informace zobrazené na pravítku.</i></p>



<p><a name="k06"></a></p>
<h2>6. Využití funkcí při formátování informací na pravítku</h2>

<p>Při formátování informací, které mají být zobrazeny na pravítku, je možné
zavolat libovolnou funkci napsanou ve VimScriptu, přičemž vlastní volání funkce
se umisťuje mezi znaky %{ a }. Pokud například potřebujeme na pravítku zobrazit
hodiny (ve skutečnosti již asi budou zobrazeny někde na taskbaru), lze použít
následující příkaz využívající zabudovanou funkci <strong>strftime</strong>:</p>

<pre>
:set ruler
:set rulerformat=%30(%{strftime('%a\ %b\ %e\ %I:%M\ %p')}
</pre>

<a href="http://i.iinfo.cz/images/514/vim12-11-23-7.png"><img src="http://i.iinfo.cz/images/514/vim12-11-23-7-prev.png" width="370" height="252" alt="&#160;" /></a>
<p><i>Obrázek 17: Pravítko, jehož obsah je vytvářený pomocí funkce
strftime.</i></p>



<p><a name="k07"></a></p>
<h2>7. Změna barev jednotlivých položek umístěných na pravítku</h2>

<p>Vzhledem k&nbsp;tomu, že se na pravítku může nacházet i poměrně velké
množství různých prvků (maximálně osmdesát), může být vhodné si jednotlivé
prvky barevně odlišit. Pro tento účel se využívá dvojice omezovačů %# a #, mezi
něž se zapisuje libovolný styl definovaný pomocí příkazu
<strong>highlight</strong>. Nejlepší pravděpodobně bude, když si tuto
funkcionalitu ukážeme na příkladu. Mějme následující formát pravítka určený pro
výpis jména souboru, čísla sloupce a řádku, počtu řádků, offsetu znaku a ASCII
hodnotu znaku:</p>

<pre>
:set ruler
:set rulerformat=%40(%t:\ %c\ %l/%L\ \ %o\ [%b=0x%B]%)
</pre>

<a href="http://i.iinfo.cz/images/514/vim12-11-23-8.png"><img src="http://i.iinfo.cz/images/514/vim12-11-23-8-prev.png" width="370" height="252" alt="&#160;" /></a>
<p><i>Obrázek 18: Pravítko před obarvením jednotlivých položek.</i></p>

<p>Údaje na tomto pravítku lze obarvit tak, že se nejprve vytvoří vhodné
styly:</p>

<pre>
:highlight RulerFileName guifg=#cc8080 ctermfg=red
:highlight RulerColumn   guifg=#cccc80 ctermfg=yellow
:highlight RulerLine     guifg=#80cc80 ctermfg=green
:highlight RulerOffset   guifg=#8080cc ctermfg=blue
</pre>

<p>Posléze je možné tyto styly snadno použít při &bdquo;obarvování&ldquo;
pravítka:</p>

<pre>
:set ruler
:set rulerformat=%40(%#RulerFileName#%t:\ %#RulerColumn#%c\ %#RulerLine#%l/%L\ \ %#RulerOffset#%o\ %#Normal#[%b=0x%B]%)
</pre>

<p>popř.&nbsp;s&nbsp;nastavením pevné délky některých položek:</p>

<pre>
:set ruler
:set rulerformat=%40(%#RulerFileName#%t:\ %#RulerColumn#%3c\ %#RulerLine#%l/%L\ \ %#RulerOffset#%o\ %#Normal#[%03b=0x%02B]%)
</pre>

<a href="http://i.iinfo.cz/images/514/vim12-11-23-9.png"><img src="http://i.iinfo.cz/images/514/vim12-11-23-9-prev.png" width="370" height="252" alt="&#160;" /></a>
<p><i>Obrázek 19: Pravítko po obarvení jednotlivých položek.</i></p>

<p>Výše vypsaný příkaz sice na první pohled vypadá poměrně složitě, nicméně
výsledek je přehlednější.</p>



<p><a name="k08"></a></p>
<h2>8. Konfigurace formátu údajů zobrazovaných na stavovém řádku</h2>

<p>V&nbsp;poslední kapitole si řekneme, jakým způsobem je možné nakonfigurovat
stavový řádek, resp.&nbsp;stavové řádky. Již víme, že stavový řádek se používá
v&nbsp;těch případech, kdy se okno editoru rozdělí na větší množství podoken,
například příkazem <strong>:split</strong> popř.&nbsp;<strong>:vsplit</strong>.
V&nbsp;tomto případě je každému podoknu (z&nbsp;nichž každé reprezentuje jeden
editovaný buffer) přiřazena samostatná stavová řádka. U podokna posledního je
možné s&nbsp;využitím volby <strong>:set laststatus</strong> způsob zobrazení
stavové řádky změnit. Pokud je tato volba nastavena na hodnotu 0, tj.&nbsp;po
zadání příkazu:</p>

<pre>
:set laststatus=0
</pre>

<p>nebude pro nejspodnější podokno stavová řádka zobrazena nikdy (použije se
jen pravítko).</p>

<a href="http://i.iinfo.cz/images/514/vim12-11-23-10.png"><img src="http://i.iinfo.cz/images/514/vim12-11-23-10-prev.png" width="370" height="252" alt="&#160;" /></a>
<p><i>Obrázek 20: Při použití volby laststatus=0 není stavový řádek pro spodní
okno nikdy použit.</i></p>

<p>V&nbsp;případě nastavení konfiguračního parametru
<strong>laststatus</strong> na jedničku:</p>

<pre>
:set laststatus=1
</pre>

<p>se stavová řádka zobrazí pouze v&nbsp;tom případě, kdy je okno <i>Vimu</i>
rozděleno minimálně na dvě podokna (což je implicitní nastavení).</p>

<a href="http://i.iinfo.cz/images/514/vim12-11-23-11.png"><img src="http://i.iinfo.cz/images/514/vim12-11-23-11-prev.png" width="370" height="252" alt="&#160;" /></a>
<p><i>Obrázek 21: Po použití volby laststatus=1 je stavový řádek pro poslední
podokno zobrazen.</i></p>

<p>Poslední možností je nastavení této volby na hodnotu 2, což vede
k&nbsp;zobrazení stavového řádku kdykoli, tj.&nbsp;i v&nbsp;případě, že okno
<i>Vimu</i> není rozděleno na žádná podokna:</p>

<pre>
:set laststatus=2
</pre>

<a href="http://i.iinfo.cz/images/514/vim12-11-23-12.png"><img src="http://i.iinfo.cz/images/514/vim12-11-23-12-prev.png" width="370" height="252" alt="&#160;" /></a>
<p><i>Obrázek 22: Volbou laststatus=2 je dosaženo toho, že se stavový řádek
zobrazí i v&nbsp;tom případě, kdy není hlavní okno Vimu rozdělené na
podokna.</i></p>

<p>Obsah stavového řádku se řídí konfiguračním parametrem <strong>statusline</strong>. Pokud je tento konfigurační parametr prázdný (je mu přiřazen prázdný řetězec), je v&nbsp;pravé části stavového řádku zobrazeno pravítko nakonfigurované způsobem popsaným v&nbsp;předchozích kapitolách. Ovšem formát stavového řádku je možné nakonfigurovat individuálně (dokonce pro každé podokno zvlášť příkazem <strong>setlocal</strong> namísto příkazu <strong>set</strong>), přičemž řetězec předaný do konfiguračního parametru <strong>statusline</strong> se skládá stejným způsobem, jako je tomu u řetězce pro konfigurační parametr <strong>rulerformat</strong>. Například:</p>

<pre>
:setlocal statusline=%55(%{strftime('%a\ %b\ %e\ %I:%M\ %p')}\ %5l,%-6(%c%V%)\ %P%)
</pre>

<a href="http://i.iinfo.cz/images/514/vim12-11-23-13.png"><img src="http://i.iinfo.cz/images/514/vim12-11-23-13-prev.png" width="370" height="252" alt="&#160;" /></a>
<p><i>Obrázek 23: Ukázka okna Vimu rozděleného na tři podokna, z&nbsp;nichž
každé má zobrazen svůj stavový řádek.</i></p>



<p><a name="k09"></a></p>
<h2>9. Odkazy na Internetu</h2>

<ol>

<li>vim.wikia: Display date-and-time on status line<br />
<a href="http://vim.wikia.com/wiki/Display_date-and-time_on_status_line">http://vim.wikia.com/wiki/Display_date-and-time_on_status_line</a>
</li>

<li>vim.wikia: Writing a valid statusline<br />
<a href="http://vim.wikia.com/wiki/Writing_a_valid_statusline">http://vim.wikia.com/wiki/Writing_a_valid_statusline</a>
</li>

<li>vim.wikia: Statusline tab level ruler<br />
<a href="http://vim.wikia.com/wiki/Statusline_tab_level_ruler">http://vim.wikia.com/wiki/Statusline_tab_level_ruler</a>
</li>

<li>vim.wikia: Switching between different statuslines<br />
<a href="http://vim.wikia.com/wiki/Switching_between_different_statuslines">http://vim.wikia.com/wiki/Switching_between_different_statuslines</a>
</li>

<li>X Selections, Cut Buffers, and Kill Rings<br />
<a href="http://www.jwz.org/doc/x-cut-and-paste.html">http://www.jwz.org/doc/x-cut-and-paste.html</a>
</li>

<li>Accessing the system clipboard<br />
<a href="http://vim.wikia.com/wiki/Accessing_the_system_clipboard">http://vim.wikia.com/wiki/Accessing_the_system_clipboard</a>
</li>

<li>
xcutsel(1) - Linux man page<br />
<a href="http://linux.die.net/man/1/xcutsel">http://linux.die.net/man/1/xcutsel</a>
</li>

<li>snipMate : TextMate-style snippets for Vim<br />
<a href="http://www.vim.org/scripts/script.php?script_id=2540">http://www.vim.org/scripts/script.php?script_id=2540</a>
</li>

<li>msanders / snipmate.vim<br />
<a href="https://github.com/msanders/snipmate.vim">https://github.com/msanders/snipmate.vim</a>
</li>

<li>snipMate.vim Introductory Screencast<br />
<a href="http://vimeo.com/3535418">http://vimeo.com/3535418</a>
</li>

<li>Clewn home page<br />
<a href="http://clewn.sourceforge.net/">http://clewn.sourceforge.net/</a>
</li>

<li>How to connect vim with gdb - using clewn<br />
<a href="http://chunhao.net/blog/how-to-connect-vim-with-gdb-using-clewn">http://chunhao.net/blog/how-to-connect-vim-with-gdb-using-clewn</a>
</li>

<li>yavdb : Yet Another (Generic) Vim Debugger Integration<br />
<a href="http://www.vim.org/scripts/script.php?script_id=1954">http://www.vim.org/scripts/script.php?script_id=1954</a>
</li>

<li>Vim home page<br />
<a href="http://www.vim.org/">http://www.vim.org/</a>
</li>

<li>Exuberant ctags<br />
<a href="http://ctags.sourceforge.net/">http://ctags.sourceforge.net/</a>
</li>

<li>xxd (man page)<br />
<a href="http://www.linux-tutorial.info/modules.php?name=ManPage&sec=1&manpage=xxd">http://www.linux-tutorial.info/modules.php?name=ManPage&sec=1&manpage=xxd</a>
</li>

<li>vim (man page)<br />
<a href="http://www.linux-tutorial.info/modules.php?name=ManPage&sec=1&manpage=vim">http://www.linux-tutorial.info/modules.php?name=ManPage&sec=1&manpage=vim</a>
</li>

<li>ctags (man page)<br />
<a href="http://www.linux-tutorial.info/modules.php?name=ManPage&sec=1&manpage=ctags">http://www.linux-tutorial.info/modules.php?name=ManPage&sec=1&manpage=ctags</a>
</li>

<li>cscope (man page)<br />
<a href="http://www.linux-tutorial.info/modules.php?name=ManPage&sec=1&manpage=cscope">http://www.linux-tutorial.info/modules.php?name=ManPage&sec=1&manpage=cscope</a>
</li>

<li>Tutorial: Make Vim as Your C/C++ IDE Using c.vim Plugin<br />
<a href="http://www.thegeekstuff.com/2009/01/tutorial-make-vim-as-your-cc-ide-using-cvim-plugin/">http://www.thegeekstuff.com/2009/01/tutorial-make-vim-as-your-cc-ide-using-cvim-plugin/</a>
</li>

<li>c.vim : C/C++ IDE<br />
<a href="http://vim.sourceforge.net/scripts/script.php?script_id=213">http://vim.sourceforge.net/scripts/script.php?script_id=213</a>
</li>

<li>c.vim : C/C++ IDE key mappings<br />
<a href="http://lug.fh-swf.de/vim/vim-c/c-hotkeys.pdf">http://lug.fh-swf.de/vim/vim-c/c-hotkeys.pdf</a>
</li>

<li>Základní základy editoru Vim<br />
<a href="http://www.root.cz/clanky/zakladni-zaklady-editoru-vim/">http://www.root.cz/clanky/zakladni-zaklady-editoru-vim/</a>
</li>

<li>Jak si přizpůsobit Vim<br />
<a href="http://www.root.cz/serialy/jak-si-prizpusobit-vim/">http://www.root.cz/serialy/jak-si-prizpusobit-vim/</a>
</li>

<li>Novinky ve VIM 7: Úvodní část - speller<br />
<a href="http://www.root.cz/vim-sedm-prvni-cast/">http://www.root.cz/vim-sedm-prvni-cast/</a>
</li>

<li>Novinky ve VIM 7: Skriptovací jazyk<br />
<a href="http://www.root.cz/vim-sedm-druha-cast/">http://www.root.cz/vim-sedm-druha-cast/</a>
</li>

<li>vim2elvis: Přednosti a nedostaky Elvise v porovnání s Vimem<br />
<a href="http://www.root.cz/clanky/vim2elvis-1/">http://www.root.cz/clanky/vim2elvis-1/</a>
</li>

<li>vim2elvis: Shodné znaky mezi Elvisem a Vimem, nastavení­editoru<br />
<a href="http://www.root.cz/clanky/vim2elvis-2/">http://www.root.cz/clanky/vim2elvis-2/</a>
</li>

<li>Nej... VIM pluginy (1)<br />
<a href="http://www.root.cz/clanky/nej-vim-pluginy/">http://www.root.cz/clanky/nej-vim-pluginy/</a>
</li>

<li>Taglist (plugin)<br />
<a href="http://www.vim.org/scripts/script.php?script_id=273">http://www.vim.org/scripts/script.php?script_id=273</a>
</li>

<li>The NERD tree: A tree explorer plugin for navigating the filesystem<br />
<a href="http://www.vim.org/scripts/script.php?script_id=1658">http://www.vim.org/scripts/script.php?script_id=1658</a>
</li>

<li>JavaBrowser : Shows java file class, package in a tree as in IDEs. Java source browser.<br />
<a href="http://www.vim.org/scripts/script.php?script_id=588">http://www.vim.org/scripts/script.php?script_id=588</a>
</li>

<li>snippetsEmu : An attempt to emulate TextMate's snippet expansion<br />
<a href="http://www.vim.org/scripts/script.php?script_id=1318">http://www.vim.org/scripts/script.php?script_id=1318</a>
</li>

<li>Scroll Lock (Necyklopedie)<br />
<a href="http://necyklopedie.wikia.com/wiki/Scroll_lock">http://necyklopedie.wikia.com/wiki/Scroll_lock</a>
</li>

<li>Caps Lock (Necyklopedie)<br />
<a href="http://necyklopedie.wikia.com/wiki/Caps_Lock">http://necyklopedie.wikia.com/wiki/Caps_Lock</a>
</li>

<li>Avoid the escape key<br />
<a href="http://vim.wikia.com/wiki/Avoid_the_escape_key">http://vim.wikia.com/wiki/Avoid_the_escape_key</a>
</li>

<li>Map caps lock to escape in XWindows<br />
<a href="http://vim.wikia.com/wiki/VimTip166">http://vim.wikia.com/wiki/VimTip166</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2011</small></p>
</body>
</html>

