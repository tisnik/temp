<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Užitečné skripty a pluginy pro textový editor Vim (5.část)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Užitečné skripty a pluginy pro textový editor Vim (5.část)</h1>

<h3>Pavel Tišnovský</h3>

<p></p>

<h1>Úvodník</h1>

<p>I v páté části článku o užitečných skriptech a pluginech rozšiřujících schopnosti textového editoru Vim se budeme zabývat převážně moduly, které zpříjemní život vývojářům. Některé dále popsané pluginy jsou univerzální (Matchit, Surround, snipMate), další jsou již zaměřeny na jednotlivé programovací jazyky (vim-fireplace, c.vim).</p>



<h2>Obsah</h2>

<p><a href="#k01">1. Užitečné skripty a pluginy pro textový editor Vim (5.část)</a></p>
<p><a href="#k02">2. Plugin <strong>Matchit</strong></a></p>
<p>&nbsp;&nbsp;&nbsp;<a href="#k021">2.1 Popis pluginu <strong>Matchit</strong></a></p>
<p>&nbsp;&nbsp;&nbsp;<a href="#k022">2.2 Instalace pluginu <strong>Matchit</strong></a></p>
<p>&nbsp;&nbsp;&nbsp;<a href="#k023">2.3 Použití pluginu <strong>Matchit</strong></a></p>
<p><a href="#k03">3. Plugin <strong>Surround</strong></a></p>
<p>&nbsp;&nbsp;&nbsp;<a href="#k031">3.1 Popis pluginu <strong>Surround</strong></a></p>
<p>&nbsp;&nbsp;&nbsp;<a href="#k032">3.2 Instalace pluginu <strong>Surround</strong></a></p>
<p>&nbsp;&nbsp;&nbsp;<a href="#k033">3.3 Použití pluginu <strong>Surround</strong></a></p>
<p><a href="#k04">4. Plugin <strong>snipMate</strong></a></p>
<p>&nbsp;&nbsp;&nbsp;<a href="#k041">4.1 Popis pluginu <strong>snipMate</strong></a></p>
<p>&nbsp;&nbsp;&nbsp;<a href="#k042">4.2 Instalace pluginu <strong>snipMate</strong></a></p>
<p>&nbsp;&nbsp;&nbsp;<a href="#k043">4.3 Použití pluginu <strong>snipMate</strong></a></p>
<p>&nbsp;&nbsp;&nbsp;<a href="#k044">4.4 Ukázka použití pluginu <strong>snipMate</strong> pro céčko</a></p>
<p>&nbsp;&nbsp;&nbsp;<a href="#k045">4.5 Ukázka použití pluginu <strong>snipMate</strong> pro HTML</a></p>
<p>&nbsp;&nbsp;&nbsp;<a href="#k046">4.6 Ukázka použití pluginu <strong>snipMate</strong> pro Javu</a></p>
<p><a href="#k05">5. Plugin <strong>vim-fireplace</strong></a></p>
<p>&nbsp;&nbsp;&nbsp;<a href="#k051">5.1 Popis pluginu <strong>vim-fireplace</strong></a></p>
<p>&nbsp;&nbsp;&nbsp;<a href="#k052">5.2 Instalace pluginu <strong>vim-fireplace</strong></a></p>
<p>&nbsp;&nbsp;&nbsp;<a href="#k053">5.3 Použití pluginu <strong>vim-fireplace</strong></a></p>
<p><a href="#k06">6. Plugin <strong>c.vim</strong></a></p>
<p>&nbsp;&nbsp;&nbsp;<a href="#k061">6.1 Popis pluginu <strong>c.vim</strong></a></p>
<p>&nbsp;&nbsp;&nbsp;<a href="#k062">6.2 Instalace pluginu <strong>c.vim</strong></a></p>
<p>&nbsp;&nbsp;&nbsp;<a href="#k063">6.3 Použití pluginu <strong>c.vim</strong></a></p>
<p><a href="#k07">7. Odkazy na předchozí části článku</a></p>
<p><a href="#k08">8. Odkazy na Internetu</a></p>



<p><a name="k01"></a></p>
<h2 id="k01">1. Užitečné skripty a pluginy pro textový editor Vim (5.část)</h2>

<p>Podobně jako <a
href="http://www.root.cz/clanky/uzitecne-skripty-a-pluginy-pro-textovy-editor-vim-4-cast/">v&nbsp;předchozí
části</a> článku o užitečných pluginech vytvořených pro textový editor
<i>Vim</i> se i dnes budeme zabývat přídavnými moduly určenými především pro
vývojáře popř.&nbsp;pro ty uživatele, kteří využívají některý značkovací jazyk
typu XML či HTML. Nejprve se zmíníme o dvojici univerzálních modulů nazvaných
<a href="#k02">Matchit</a> a <a href="#k03">Surround</a>, dále si popíšeme
přídavný modul nazvaný <a href="#k04">snipMate</a>, což je jeden
z&nbsp;nejpopulárnějších vimovských pluginů vůbec, a následně se zmíníme o
modulu nazvaném <a href="#k05">vim-fireplace</a> a
taktéž o modulu s&nbsp;jednoduchým názvem <a href="#k06">c.vim</a>.
Předposlední zmíněný modul <i>vim-fireplace</i> je určen pro programátory
využívající jazyk <i>Clojure</i>, poslední modul <i>c.vim</i> pak může
zjednodušit a urychlit práci vývojářům v&nbsp;programovacím jazyku C.</p>

<a href="http://www.root.cz/obrazek/203865/"><img src="http://i.iinfo.cz/images/494/vim5-1-prev.png" class="image-203865" width="370" height="243" alt="&#160;" /></a>
<p><i>Obrázek 1: Obsah adresáře ~/.vim/bundle s&nbsp;některými dnes
popisovanými pluginy otevřený přímo ve Vimu (plugin Netrw).</i></p>



<p><a name="k02"></a></p>
<h2 id="k02">2. Plugin <strong>Matchit</strong></h2>

<p><a name="k021"></a></p>
<h3 id="k021">2.1 Popis pluginu <strong>Matchit</strong></h3>

<p>Před popisem dnešního prvního modulu s&nbsp;názvem <i>Matchit</i> bude
vhodné si připomenout, že textový editor <i>Vim</i> obsahuje několik desítek
příkazů určených pro pohyb kurzoru, přičemž tyto příkazy lze snadno kombinovat
s&nbsp;editačními operacemi (yank, change, delete) popř.&nbsp;operacemi pro
modifikaci textu (změna znaků na velká písmena atd. atd.). Kromě jednoduchých
příkazů pro pohyb kurzoru typu &bdquo;posun o znak doleva&ldquo;, &bdquo;posun
o slovo doprava&ldquo; ve <i>Vimu</i> najdeme i složitější příkazy. Mezi tyto
příkazy patří i zdánlivě primitivní příkaz <strong>%</strong>, který je však ve
skutečnosti velmi užitečný. Tento příkaz je součástí původního textového
editoru <i>vi</i>, ovšem pro potřeby <i>Vimu</i> byl v&nbsp;několika ohledech
vylepšen. V&nbsp;čem však vlastně spočívá užitečnost tohoto příkazu při editaci
zdrojových kódů? Tento příkaz dokáže najít na aktuálně editovaném řádku
takzvaný <i>párový znak</i> umístěný na místě kurzoru či napravo od kurzoru a
posléze skočí na opačný párový znak. Tento druhý párový znak se může nacházet
jak napravo, tak i nalevo od kurzoru, popř.&nbsp;na zcela jiném řádku
v&nbsp;editovaném souboru. Vzhledem k&nbsp;tomu, že se jedná o příkaz přesunu
kurzoru, lze ho kombinovat s&nbsp;příkazy <strong>d</strong>,
<strong>c</strong>, <strong>&gt;</strong> atd.</p>

<a href="http://i.iinfo.cz/images/257/vim03-3.png"><img src="http://i.iinfo.cz/images/257/vim03-3-prev.png" width="370" height="232" alt=" " /></a>
<p><i>Obrázek 2: Pozice textového kurzoru před zavoláním příkazu %.</i></p>

<p>Jako <i>párové znaky</i> jsou většinou nastaveny tři druhy závorek &ndash;
kulaté závorky (), hranaté závorky [] a složené závorky {}. Ovšem
s&nbsp;využitím volby <strong>matchpairs</strong> lze nastavit i další párové
znaky, například ostré závorky &lt;&gt;:</p>

<pre>
:set matchpairs=(:),[:],{:},&lt;:&gt;
</pre>

<p>V&nbsp;současné verzi textového editoru <i>Vim</i> je nastavení volby
<strong>matchpairs</strong> skutečně omezeno na dvojici jednotlivých znaků, což
je ovšem pouze zdánlivé omezení, které lze lehce napravit &ndash; a to právě
použitím pluginu <i>Matchit</i>.</p>

<a href="http://i.iinfo.cz/images/257/vim03-4.png"><img src="http://i.iinfo.cz/images/257/vim03-4-prev.png" width="370" height="232" alt=" " /></a>
<p><i>Obrázek 3: Po zadání příkazu % je napravo od kurzoru nalezen první párový
znak, kterým je v&nbsp;tomto případě levá složená závorka {. Posléze editor
nalezne druhý párový znak (je na řádku 19) a přesune se na něj.</i></p>

<a href="http://i.iinfo.cz/images/257/vim03-5.png"><img src="http://i.iinfo.cz/images/257/vim03-5-prev.png" width="370" height="232" alt=" " /></a>
<p><i>Obrázek 4: Opětovné zadání příkazu % způsobí návrat na otevírací složenou
závorku {.</i></p>



<p><a name="k022"></a></p>
<h3 id="k022">2.2 Instalace pluginu <strong>Matchit</strong></h3>

<p>Instalace pluginu <i>Matchit</i> je zcela jednoduchá a většinou nezabere
prakticky žádný čas &ndash; tento plugin je totiž součástí instalace
<i>Vimu</i>, přesněji řečeno (alespoň ve většině distribucí) je modul součástí
balíčku <strong>vim-runtime</strong>. Ostatně se o tom můžeme snadno
přesvědčit, například na distribucích založených na .deb balíčcích:</p>

<pre>
<strong>dpkg-query -L vim-runtime |grep match</strong>
/usr/share/vim/vim74/plugin/matchparen.vim
/usr/share/vim/vim74/macros/matchit.vim
/usr/share/vim/vim74/macros/matchit.txt
/usr/share/vim/addons/plugin/matchit.vim
/usr/share/vim/addons/doc/matchit.txt
</pre>

<p>Instalace je popsaná přímo v&nbsp;nápovědě <i>Vimu</i> (vše se spouští přímo
z&nbsp;editoru, lze samozřejmě i na příkazové řádce po vynechání prvních dvou
znaků):</p>

<pre>
:!mkdir ~/.vim
:!mkdir ~/.vim/plugin
:!cp $VIMRUNTIME/macros/matchit.vim ~/.vim/plugin
:!mkdir ~/.vim/doc
:!cp $VIMRUNTIME/macros/matchit.txt ~/.vim/doc
:helptags ~/.vim/doc
</pre>

<a href="http://www.root.cz/obrazek/203866/"><img src="http://i.iinfo.cz/images/494/vim5-2-prev.png" class="image-203866" width="370" height="243" alt="&#160;" /></a>
<p><i>Obrázek 5: Modul Matchit se instaluje prostým zkopírováním dvou souborů
do adresáře ~/.vim.</i></p>



<p><a name="k023"></a></p>
<h3 id="k023">2.3 Použití pluginu <strong>Matchit</strong></h3>

<p>Po otevření souboru, jehož typ je v&nbsp;modulu <i>Matchit</i>
nakonfigurován, lze použít následující příkazy:</p>

<table>
<tr><th>#</th><th>Příkaz</th><th>Význam</th></tr>
<tr><td>1</td><td>%</td><td>doskok na párovou sekvenci znaků (if-endif atd.)</td></tr>
<tr><td>2</td><td>g%</td><td>podobné předchozímu příkazu, ale doskakuje se v&nbsp;opačném pořadí (má význam u trojice, čtveřice apod. ale logicky ne u páru)</td></tr>
<tr><td>3</td><td>a%</td><td>v&nbsp;režimu výběru umožňuje vybrat celý blok. Kurzor se umístí na párový znak/sekvenci a stlačí se va%</td></tr>
</table>

<a href="http://www.root.cz/obrazek/203867/"><img src="http://i.iinfo.cz/images/494/vim5-3-prev.png" class="image-203867" width="370" height="243" alt="&#160;" /></a>
<p><i>Obrázek 6: Nápověda k&nbsp;modulu Matchit.</i></p>

<p>Sekvence znaků, které se mají považovat za párové, lze nadefinovat
v&nbsp;proměnné nazvané <strong>b:match_words</strong>. Podívejme se na příklad
převzatý z&nbsp;nápovědy, který umožňuje pro nějaký programovací jazyk (podobný
BASHi) deklarovat skoky mezi dvojící příkazů <strong>if</strong> a
<strong>endif</strong>, <strong>while</strong> a <strong>endwhile</strong> atd.
Lze vytvářet i složitější konstrukce, například rozlišit trojici
<strong>if-else-endif</strong> apod.:</p>

<pre>
:let b:match_words = '\&lt;if\&gt;:\&lt;endif\&gt;,'
		\ . '\&lt;while\&gt;:\&lt;continue\&gt;:\&lt;break\&gt;:\&lt;endwhile\&gt;'
</pre>

<p>U HTML souborů je obsah této proměnné následující (ukazuje se, že lze použít
i regulární výrazy):</p>

<pre>
&lt;:&gt;,&lt;\@&lt;=[ou]l\&gt;[^&gt;]*\%(&gt;\|$\):&lt;\@&lt;=li\&gt;:&lt;\@&lt;=/[ou]l&gt;,&lt;\@&lt;=dl\&gt;[^&gt;]*\%(&gt;\|$\):&lt;\@&lt;=d[td]\&gt;:&lt;\@&lt;=/dl&gt;,&lt;\@&lt;=\([^/][^ \t&gt;]*\)[^&gt;]*\%(&gt;\|$\):&lt;\@&lt;=/
\1&gt;,&lt;:&gt;,&lt;\@&lt;=!\[CDATA\[:]]&gt;,&lt;\@&lt;=!--:--&gt;,&lt;\@&lt;=?\k\+:?&gt;,&lt;\@&lt;=\([^ \t&gt;/]\+\)\%(\s\+[^&gt;]*\%([^/]&gt;\|$\)\|&gt;\|$\):&lt;\@&lt;=/\1&gt;,&lt;\@&lt;=\%([^ \t&gt;/]\+\)\%(\s
\+[^/&gt;]*\|$\):/&gt;
</pre>

<a href="http://www.root.cz/obrazek/203868/"><img src="http://i.iinfo.cz/images/494/vim5-4-prev.png" class="image-203868" width="370" height="243" alt="&#160;" /></a>
<p><i>Obrázek 7: Kromě příkazu % jsou v&nbsp;modulu Matchit deklarovány i další
příkazy &ndash; viz úryvek ze zdrojového kódu tohoto skriptu.</i></p>

<p>Konfigurace u céčkových souborů je jednodušší; můžeme zde vidět podporu pro
doskoky na makra preprocesoru:</p>

<pre>
(:),{:},[:],^\s*#\s*if\(\|def\|ndef\)\&gt;:^\s*#\s*elif\&gt;:^\s*#\s*else\&gt;:^\s*#\s*endif\&gt;
</pre>



<p><a name="k03"></a></p>
<h2 id="k03">3. Plugin <strong>Surround</strong></h2>

<p><a name="k031"></a></p>
<h3 id="k031">3.1 Popis pluginu <strong>Surround</strong></h3>

<p>Druhý modul naprogramovaný pro textový editor <i>Vim</i>, který si
v&nbsp;dnešním článku popíšeme, v&nbsp;určitém ohledu doplňuje modul předchozí.
Zatímco <a href="#k02">výše popsaný</a> modul <i>Matchit</i> slouží ke skokům
na párové znaky popř.&nbsp;tagy (či jiné vhodným způsobem definované textové
objekty), slouží modul <i>Surround</i> k&nbsp;přidání, ubrání či modifikaci
&bdquo;obalových&ldquo; řetězců okolo vybraného textu &ndash; což většinou
bývají právě párové znaky či tagy. Asi nejjednodušším příkladem je výběr
nějakého textu <strong>Hello world!</strong> a přidání uvozovek před a za tento
text, takže výsledkem bude <strong>"Hello world!"</strong>. Možnosti modulu
<i>Surround</i> jsou však ve skutečnosti mnohem širší a teprve při jeho delším
používání si uživatel uvědomí, jak často vlastně potřebuje &bdquo;obalit&ldquo;
nějakou část textu dalšími znaky &ndash; může se jednat o aritmetický výraz se
závorkami, výraz představující výpočet indexu do pole či obalení textu značkou
<strong>&lt;div&gt;</strong> v&nbsp;HTML či XML.</p>

<a href="http://www.root.cz/obrazek/203869/"><img src="http://i.iinfo.cz/images/494/vim5-5-prev.png" class="image-203869" width="370" height="243" alt="&#160;" /></a>
<p><i>Obrázek 8: Nápověda k&nbsp;modulu Surround.</i></p>



<p><a name="k032"></a></p>
<h3 id="k032">3.2 Instalace pluginu <strong>Surround</strong></h3>

<p>Pro instalaci modulu <i>Surround</i> lze jednoduše použít Git, protože
zdrojové kódy jsou uloženy na GitHubu, podobně jako tomu bylo u mnoha pluginů
popsaných minule a taktéž předminule:</p>

<pre>
<strong>cd ~/.vim/bundle</strong>
<strong>git clone https://github.com/tpope/vim-surround</strong>
Cloning into 'vim-surround'...
remote: Counting objects: 389, done.
remote: Total 389 (delta 0), reused 0 (delta 0), pack-reused 389
Receiving objects: 100% (389/389), 103.23 KiB | 0 bytes/s, done.
Resolving deltas: 100% (117/117), done.
Checking connectivity... done.
</pre>

<p>Výsledná struktura adresáře <strong>~/.vim/</strong> by nyní měla vypadat
následovně (opět s&nbsp;přihlédnutím k&nbsp;tomu, že už můžete mít
nainstalovány i další pluginy):</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── ctrlp.vim
│   │   ├── autoload
│   │   │   └── ctrlp
│   │   ├── doc
│   │   └── plugin
│   └── <strong>vim-surround</strong>
│       ├── <strong>doc</strong>
│       └── <strong>plugin</strong>
├── doc
├── plugin
└── spell
</pre>

<p>Žádnou další konfiguraci není nutné provést.</p>

<a href="http://www.root.cz/obrazek/203870/"><img src="http://i.iinfo.cz/images/494/vim5-6-prev.png" class="image-203870" width="370" height="243" alt="&#160;" /></a>
<p><i>Obrázek 9: Zdrojový soubor před použitím příkazů definovaných
v&nbsp;modulu Surround. Povšimněte si, kde se nachází textový kurzor.</i></p>

<a href="http://www.root.cz/obrazek/203871/"><img src="http://i.iinfo.cz/images/494/vim5-7-prev.png" class="image-203871" width="370" height="243" alt="&#160;" /></a>
<p><i>Obrázek 10: Výsledek příkazu <strong>ysw"</strong> (&bdquo;obal text
obsahující celé slovo mezi uvozovky&ldquo;).</i></p>

<a href="http://www.root.cz/obrazek/203872/"><img src="http://i.iinfo.cz/images/494/vim5-8-prev.png" class="image-203872" width="370" height="243" alt="&#160;" /></a>
<p><i>Obrázek 11: Výsledek příkazu <strong>cs"'</strong> (nahraď uvozovky za
apostrofy).</i></p>



<p><a name="k033"></a></p>
<h3 id="k033">3.3 Použití pluginu <strong>Surround</strong></h3>

<p>Plugin <i>Surround</i> nabízí několik nových operací, které mohou být
poměrně komplexní. Podívejme se na následující tabulku s&nbsp;příklady:</p>

<table>
<tr><th> #</th><th>Příkaz</th><th>Význam</th></tr>
<tr><td> 1</td><td>ds"</td><td>vymaže uvozovky okolo textu (v němž se nachází kurzor)</td></tr>
<tr><td> 2</td><td>ds(</td><td>vymaže kulaté závorky okolo textu (levou i pravou)</td></tr>
<tr><td> 3</td><td>ds)</td><td>dtto</td></tr>
<tr><td> 4</td><td>ds[</td><td>vymaže hranaté závorky okolo textu</td></tr>
<tr><td> 5</td><td>dst</td><td>vymaže tag okolo textu (platné pro XML a HTML)</td></tr>
<tr><td> 6</td><td>ysaw"</td><td>zapíše uvozovky okolo slova ("aw" znamená "a word")</td></tr>
<tr><td> 7</td><td>ysaw(</td><td>zapíše pravou a levou kulatou závorku okolo slova ("aw" znamená "a word")</td></tr>
<tr><td> 8</td><td>ysW(</td><td>text od kurzoru až po další slovo bude uzavřen mezi kulaté závorky</td></tr>
<tr><td> 9</td><td>ysip&lt;div&gt;</td><td>celý textový odstavec se umístí mezi párové značky &lt;div&gt; a &lt;/div&gt;</td></tr>
<tr><td>10</td><td>yssB</td><td>celý řádek se umístí do složených závorek</td></tr>
<tr><td>11</td><td>cs"'</td><td>nahradí obalové uvozovky za apostrofy</td></tr>
<tr><td>12</td><td>cs'&lt;strong&gt;</td><td>nahradí apostrofy okolo textu za párovou značku &lt;strong&gt; a &lt;/strong&gt;</td></tr>
</table>

<a href="http://www.root.cz/obrazek/203873/"><img src="http://i.iinfo.cz/images/494/vim5-9-prev.png" class="image-203873" width="370" height="243" alt="&#160;" /></a>
<p><i>Obrázek 12: Zdrojový soubor před použitím příkazů definovaných
v&nbsp;modulu Surround. Povšimněte si, kde se nachází textový kurzor.</i></p>

<p>Z&nbsp;výše uvedených příkladů lze odvodit některá pravidla pro jejich tvorbu:</p>

<ol>
<li><strong>ds</strong> je začátek příkazu pro smazání obalových znaků (rozpoznávají se párové závorky)</li>
<li><strong>ys</strong> je začátek příkazu pro vložení obalových znaků</li>
<li><strong>cs</strong> je začátek příkazu pro změnu obalových znaků (rozpoznávají se párové závorky)</li>
<li>Příkazy <strong>ds</strong> vyžadují zadání znaku pro smazání, lze zadat i "t", což je alias pro tag</li>
<li>Příkazy <strong>cs</strong> vyžadují zadání znaku, který se má změnit a zadání nové obalové sekvence</li>
<li>Příkazy <strong>ys</strong> vyžadují příkaz pro pohyb (<i>motion commands</i>), podporují textové objekty (slovo, věta, blok)</li>
<li>Příkazy <strong>ys</strong> podporují aliasy pro obalové znaky: b=), B=}, r=] a a=&gt;</li>
</ol>

<p>Navíc je možné v&nbsp;režimu vizuálního výběru (<i>visual mode</i> použít
příkaz <strong>S</strong>, který se bude chovat podobně jako
<strong>ys</strong>.</p>

<a href="http://www.root.cz/obrazek/203874/"><img src="http://i.iinfo.cz/images/494/vim5-10-prev.png" class="image-203874" width="370" height="243" alt="&#160;" /></a>
<p><i>Obrázek 13: Výsledek příkazu <strong>yst{(</strong> (&bdquo;obal text až
po následující levou složenou závorku mezi kulaté závorky&ldquo;).</i></p>



<p><a name="k04"></a></p>
<h2 id="k04">4. Plugin <strong>snipMate</strong></h2>

<p><a name="k041"></a></p>
<h3 id="k041">4.1 Popis pluginu <strong>snipMate</strong></h3>

<p>V&nbsp;mnoha dnes používaných (a i díky tomu populárních) programátorských
textových editorech i integrovaných vývojových prostředích mají uživatelé
k&nbsp;dispozici nástroj umožňující vkládání předpřipravených jazykových
konstrukcí (<i>code snippets</i>) do editovaných zdrojových kódů, a to buď
s&nbsp;využitím klávesových zkratek nebo volbou požadované konstrukce
z&nbsp;nabídnutého seznamu či z&nbsp;menu. Může se jednat například o kostry
počítaných programových smyček, do nichž se pouze doplní název řídicí proměnné
společně s&nbsp;dolním a horním limitem smyčky, kostry deklarace tříd a metod
atd. Podobné předpřipravené konstrukce lze samozřejmě používat i při editaci
souborů využívajících různé značkovací jazyky, ať již se jedná o HTML či XML,
nebo o (La)TeX. Textový editor <i>Vim</i> ve své základní variantě podobný
nástroj sice neobsahuje, ovšem díky zabudovanému skriptovacímu jazyku VimScript
není velkým problémem si podobnou funkcionalitu doprogramovat.</p>

<a href="http://i.iinfo.cz/images/446/vim09-9.png"><img src="http://i.iinfo.cz/images/446/vim09-9-prev.png" width="370" height="252" alt="&#160;" /></a>
<p><i>Obrázek 14: Ukázka syntaxe konfiguračních šablon používaných modulem
TextMate. Tato konkrétní šablona obsahuje kostry příkazů používaných
v&nbsp;programovacích jazycích C a C++.</i></p>

<p>Ovšem ruční vytváření podobných funkcí pro všechny možné jazykové konstrukce
by bylo poměrně pracné a současně také poněkud nepřehledné. Vzhledem
k&nbsp;tomu, že práce s&nbsp;<i>code snippets</i> je vyžadována prakticky všemi
uživateli textového editoru <i>Vim</i>, ať už přímo vývojáři, tak i uživateli
vytvářejícími HTML stránky nebo pracujícími s&nbsp;různými soubory XML, bylo
jen otázkou času, kdy se objeví vhodný (prakticky) <strong>univerzální</strong>
modul umožňující s&nbsp;<i>code snippets</i> snadno manipulovat. Ve skutečnosti
je těchto modulů k&nbsp;dispozici celá řada, ovšem pravděpodobně
nejpoužívanějším pluginem je <strong>snipMate</strong>. Název tohoto modulu je
inspirovaný editorem <strong>TextMate</strong>, který je poměrně rozšířený mezi
komunitou vývojářů pracujících s&nbsp;Mac OS.</p>

<a href="http://i.iinfo.cz/images/446/vim09-10.png"><img src="http://i.iinfo.cz/images/446/vim09-10-prev.png" width="370" height="252" alt="&#160;" /></a>
<p><i>Obrázek 15: Ukázka šablony s&nbsp;kostrami příkazů používaných ve Vim
Scriptu.</i></p>



<p><a name="k042"></a></p>
<h3 id="k042">4.2 Instalace pluginu <strong>snipMate</strong></h3>

<p>Pro instalaci modulu <i>snipMate</i> se opět využije Git:</p>

<pre>
<strong>cd ~/.vim/bundle</strong>
<strong>git clone https://github.com/msanders/snipmate.vim</strong>
Cloning into 'snipmate.vim'...
remote: Counting objects: 791, done.
remote: Total 791 (delta 0), reused 0 (delta 0), pack-reused 791
Receiving objects: 100% (791/791), 199.95 KiB | 0 bytes/s, done.
Resolving deltas: 100% (265/265), done.
Checking connectivity... done.
</pre>

<p>Výsledná struktura adresáře <strong>cd ~/.vim/bundle</strong> může vypadat
následovně:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── ctrlp.vim
│   │   ├── autoload
│   │   │   └── ctrlp
│   │   ├── doc
│   │   └── plugin
│   ├── SearchComplete
│   │   └── plugin
│   ├── <strong>snipmate.vim</strong>
│   │   ├── <strong>after</strong>
│   │   │   └── <strong>plugin</strong>
│   │   ├── <strong>autoload</strong>
│   │   ├── <strong>doc</strong>
│   │   ├── <strong>ftplugin</strong>
│   │   ├── <strong>plugin</strong>
│   │   ├── <strong>snippets</strong>
│   │   └── <strong>syntax</strong>
│   └── vim-fugitive
│       ├── doc
│       └── plugin
└── spell
</pre>

<p>Modul <i>snipMate</i> lze používat ihned po znovuspuštění textového editoru
<i>Vim</i>.</p>

<a href="http://i.iinfo.cz/images/446/vim09-11.png"><img src="http://i.iinfo.cz/images/446/vim09-11-prev.png" width="370" height="252" alt="&#160;" /></a>
<p><i>Obrázek 16: Vytvoření nové funkce v&nbsp;programovacím jazyku Java pomocí
šablony.</i></p>

<a href="http://i.iinfo.cz/images/446/vim09-12.png"><img src="http://i.iinfo.cz/images/446/vim09-12-prev.png" width="370" height="252" alt="&#160;" /></a>
<p><i>Obrázek 17: Pomocí klávesy Tab lze postupně doplnit název funkce, její
návratovou hodnotu, parametry i seznam vyhazovaných výjimek.</i></p>



<p><a name="k043"></a></p>
<h3 id="k043">4.3 Použití pluginu <strong>snipMate</strong></h3>

<p>Práce s&nbsp;modulem <strong>snipMate</strong> je velmi jednoduchá.
Postačuje si zjistit (popř.&nbsp;i změnit) zkratky používané tímto modulem pro
daný programovací jazyk. Například pro jazyky C, C++ či Java existuje zkratka
<strong>for</strong> určená pro poloautomatické vytvoření programové smyčky.
Při psaní kódu tedy stačí napsat trojici znaků &bdquo;for&ldquo; a ihned poté
stlačit klávesu <strong>Tab</strong>. Ihned poté dojde k&nbsp;vložení kostry
smyčky do editovaného textu, to však není vše, protože opětovným stlačováním
klávesy <strong>Tab</strong> je možné se přesouvat na variabilní
(tj.&nbsp;editovatelné) části smyčky, zejména na jméno řídicí proměnné, limity
cyklu a samozřejmě i na prozatím prázdné tělo smyčky. Zajímavé přitom je, že
při editaci jména řídicí proměnné se toto jméno současně mění na všech třech
místech, tj.&nbsp;jak v&nbsp;inicializačním příkazu (přiřazení počáteční
hodnoty do proměnné), tak i v&nbsp;podmínce pro ukončení smyčky a
v&nbsp;iteračním příkazu. Celý postup vytvoření smyčky je ve skutečnosti velmi
jednoduchý, jak je to ostatně patrné z&nbsp;následující sekvence
screenshotů:</p>



<p><a name="k044"></a></p>
<h3 id="k044">4.4 Ukázka použití pluginu <strong>snipMate</strong> pro céčko</h3>

<a href="http://i.iinfo.cz/images/446/vim09-13.png"><img src="http://i.iinfo.cz/images/446/vim09-13-prev.png" width="370" height="252" alt="&#160;" /></a>
<p><i>Obrázek 18: Vytvoření počítané smyčky <strong>for</strong>
v&nbsp;programovacím jazyce C pomocí modulu snipMate: zápis textu
"for".</i></p>

<a href="http://i.iinfo.cz/images/446/vim09-14.png"><img src="http://i.iinfo.cz/images/446/vim09-14-prev.png" width="370" height="252" alt="&#160;" /></a>
<p><i>Obrázek 19: Po stlačení klávesy Tab se smyčka vytvoří a kurzor se přesune
na první variabilní (editovatelnou) položku.</i></p>

<a href="http://i.iinfo.cz/images/446/vim09-15.png"><img src="http://i.iinfo.cz/images/446/vim09-15-prev.png" width="370" height="252" alt="&#160;" /></a>
<p><i>Obrázek 20: Po dalším stlačení klávesy Tab lze přejmenovat řídicí
proměnnou smyčky.</i></p>

<a href="http://i.iinfo.cz/images/446/vim09-16.png"><img src="http://i.iinfo.cz/images/446/vim09-16-prev.png" width="370" height="252" alt="&#160;" /></a>
<p><i>Obrázek 21: Po čtvrtém stlačení klávesy Tab se kurzor přemístí do těla
smyčky.</i></p>



<p><a name="k045"></a></p>
<h3 id="k045">4.5 Ukázka použití pluginu <strong>snipMate</strong> pro HTML</h3>

<p>Na další pětici screenshotů je ukázána tvorba HTML stránky, přičemž uživatel
napíše pouze čtveřici slov <strong>html</strong>, <strong>head</strong>,
<strong>body</strong> a <strong>movie</strong> oddělených Taby:</p>

<a href="http://www.root.cz/obrazek/203875/"><img src="http://i.iinfo.cz/images/494/vim5-11-prev.png" class="image-203875" width="370" height="243" alt="&#160;" /></a>
<p><i>Obrázek 22: Začátek tvorby HTML stránky &ndash; zápis prvního slova <strong>html</strong>.</i></p>

<a href="http://www.root.cz/obrazek/203876/"><img src="http://i.iinfo.cz/images/494/vim5-12-prev.png" class="image-203876" width="370" height="243" alt="&#160;" /></a>
<p><i>Obrázek 23: Začátek tvorby HTML stránky &ndash; stlačení klávesy Tab a zápis druhého slova <strong>head</strong>.</i></p>

<a href="http://www.root.cz/obrazek/203877/"><img src="http://i.iinfo.cz/images/494/vim5-13-prev.png" class="image-203877" width="370" height="243" alt="&#160;" /></a>
<p><i>Obrázek 24: Tvorba HTML stránky &ndash; stlačení klávesy Tab a zápis třetího slova <strong>body</strong>.</i></p>

<a href="http://www.root.cz/obrazek/203878/"><img src="http://i.iinfo.cz/images/494/vim5-14-prev.png" class="image-203878" width="370" height="243" alt="&#160;" /></a>
<p><i>Obrázek 25: Tvorba HTML stránky &ndash; stlačení klávesy Tab a zápis čtvrtého slova <strong>movie</strong>.</i></p>

<a href="http://www.root.cz/obrazek/203879/"><img src="http://i.iinfo.cz/images/494/vim5-15-prev.png" class="image-203879" width="370" height="243" alt="&#160;" /></a>
<p><i>Obrázek 26: Dokončení HTML stránky &ndash; stlačení klávesy Tab.</i></p>



<p><a name="k046"></a></p>
<h3 id="k046">4.6 Ukázka použití pluginu <strong>snipMate</strong> pro Javu</h3>

<p>Zkusme si ještě ukázat použití tohoto pluginu při tvorbě kódu
v&nbsp;Javě:</p>

<a href="http://www.root.cz/obrazek/203880/"><img src="http://i.iinfo.cz/images/494/vim5-16-prev.png" class="image-203880" width="370" height="243" alt="&#160;" /></a>
<p><i>Obrázek 27: Deklaraci třídy zajistí snippet <strong>cl</strong>, který
automaticky doplní i její název.</i></p>

<a href="http://www.root.cz/obrazek/203881/"><img src="http://i.iinfo.cz/images/494/vim5-17-prev.png" class="image-203881" width="370" height="243" alt="&#160;" /></a>
<p><i>Obrázek 28: Doplnění jména třídy odvozené od názvu souboru.</i></p>

<a href="http://www.root.cz/obrazek/203882/"><img src="http://i.iinfo.cz/images/494/vim5-18-prev.png" class="image-203882" width="370" height="243" alt="&#160;" /></a>
<p><i>Obrázek 29: Deklaraci metody <strong>main</strong> zajišťuje snippet
<strong>main</strong>.</i></p>

<a href="http://www.root.cz/obrazek/203883/"><img src="http://i.iinfo.cz/images/494/vim5-19-prev.png" class="image-203883" width="370" height="243" alt="&#160;" /></a>
<p><i>Obrázek 30: Vytvoření kostry metody <strong>main</strong>.</i></p>

<a href="http://www.root.cz/obrazek/203884/"><img src="http://i.iinfo.cz/images/494/vim5-20-prev.png" class="image-203884" width="370" height="243" alt="&#160;" /></a>
<p><i>Obrázek 31: Konstrukce try-catch-finally se tvoří snippetem
<strong>tryf</strong>.</i></p>

<a href="http://www.root.cz/obrazek/203885/"><img src="http://i.iinfo.cz/images/494/vim5-21-prev.png" class="image-203885" width="370" height="243" alt="&#160;" /></a>
<p><i>Obrázek 32: Vytvoření kostry konstrukce try-catch-finally.</i></p>



<p><a name="k05"></a></p>
<h2 id="k05">5. Plugin <strong>vim-fireplace</strong></h2>

<p><a name="k051"></a></p>
<h3 id="k051">5.1 Popis pluginu <strong>vim-fireplace</strong></h3>

<p>Předposlední dnes popisovaný plugin se jmenuje <i>vim-fireplace</i>. Tento
zdánlivě jednoduchý, o to však užitečnější plugin je určen vývojářům
programujícím v&nbsp;jazyku <i>Clojure</i>. Jednou z&nbsp;důležitých funkcí
tohoto přídavného modulu je podpora připojení k&nbsp;běžícímu interpretru
jazyka <i>Clojure</i> a obousměrná komunikace s&nbsp;tímto interpretrem, což
vývojářům umožňuje vyzkoušet si prakticky každý řádek zdrojového kódu, snadno
nalézt dokumentaci k&nbsp;funkcím a makrům, zobrazit si zdrojový kód vybraného
symbolu apod. <i>vim-fireplace</i> přepdokládá, že se interpret programovacího
jazyka <i>Clojure</i> spouští příkazem:</p>

<pre>
lein repl
</pre>

<p>Pokud je tento příkaz spuštěn z&nbsp;adresáře s&nbsp;projektem, automaticky
se provede načtení všech potřebných knihoven. Bližší informace o nástroji
<strong>Leiningen</strong> (představovaném příkazem <strong>lein</strong>)
naleznete například zde:</p>

<ol>

<li>Leiningen: nástroj pro správu projektů napsaných v Clojure<br />
<a href="http://www.root.cz/clanky/leiningen-nastroj-pro-spravu-projektu-napsanych-v-clojure/">http://www.root.cz/clanky/leiningen-nastroj-pro-spravu-projektu-napsanych-v-clojure/</a>
</li>

<li>Leiningen: nástroj pro správu projektů napsaných v Clojure (2)<br />
<a href="http://www.root.cz/clanky/leiningen-nastroj-pro-spravu-projektu-napsanych-v-clojure-2/">http://www.root.cz/clanky/leiningen-nastroj-pro-spravu-projektu-napsanych-v-clojure-2/</a>
</li>

<li>Leiningen: nástroj pro správu projektů napsaných v Clojure (3)<br />
<a href="http://www.root.cz/clanky/leiningen-nastroj-pro-spravu-projektu-napsanych-v-clojure-3/">http://www.root.cz/clanky/leiningen-nastroj-pro-spravu-projektu-napsanych-v-clojure-3/</a>
</li>

</ol>

<a href="http://www.root.cz/obrazek/203967/"><img src="http://i.iinfo.cz/images/489/f1-prev.png" class="image-203967" alt="&#160;" height="243" width="370" /></a>
<p><i>Obrázek 33: Nápověda k&nbsp;plugunu vim-fireplace.</i></p>

<a href="http://www.root.cz/obrazek/203968/"><img src="http://i.iinfo.cz/images/128/f2-prev.png" class="image-203968" alt="&#160;" height="243" width="370" /></a>
<p><i>Obrázek 34: Interaktivní dialog pro připojení ke smyčce REPL (příkaz
<strong>:connect</strong>).</i></p>



<p><a name="k052"></a></p>
<h3 id="k052">5.2 Instalace pluginu <strong>vim-fireplace</strong></h3>

<p>Instalace tohoto přídavného modulu se nijak neliší od instalací většiny
dříve popsaných pluginů, protože lze opět použít poslední verzi naklonovanou
z&nbsp;GitHubu:</p>

<pre>
<strong>cd ~/.vim/bundle</strong>
<strong>git clone https://github.com/tpope/vim-fireplace</strong>
Cloning into 'vim-fireplace'...
remote: Counting objects: 1550, done.
remote: Total 1550 (delta 0), reused 0 (delta 0), pack-reused 1550
Receiving objects: 100% (1550/1550), 439.54 KiB | 372.00 KiB/s, done.
Resolving deltas: 100% (650/650), done.
Checking connectivity... done.
</pre>

<p>Tento plugin se automaticky inicializuje při otevření souborů
s&nbsp;koncovkou <strong>.clj</strong>.</p>

<a href="http://www.root.cz/obrazek/203969/"><img src="http://i.iinfo.cz/images/214/f3-prev.png" class="image-203969" alt="&#160;" height="243" width="370" /></a>
<p><i>Obrázek 35: Nápověda k&nbsp;symbolu <strong>println</strong>.</i></p>

<a href="http://www.root.cz/obrazek/203970/"><img src="http://i.iinfo.cz/images/335/f4-prev.png" class="image-203970" alt="&#160;" height="243" width="370" /></a>
<p><i>Obrázek 36: Nápověda k&nbsp;symbolu <strong>for</strong>.</i></p>



<p><a name="k053"></a></p>
<h3 id="k053">5.3 Použití pluginu <strong>vim-fireplace</strong></h3>

<p>Před využitím všech možností pluginu <i>vim-fireplace</i> je nutné provést
dva kroky. Prvním z&nbsp;nich je spuštění smyčky REPL příkazem:</p>

<pre>
lein repl
</pre>

<p>Tento příkaz se spustí v&nbsp;jiném terminálu, než samotný <i>Vim</i>.</p>

<p>Dále je zapotřebí se ke smyčce REPL připojit z&nbsp;<i>Vimu</i>, a to
konkrétně příkazem <strong>:Connect</strong>, který se zeptá na způsob
připojení, adresu (localhost) a port (ten je vypsán na samostatný
terminál).</p>

<p>Následně lze využívat například následující příkazy:</p>

<table>
<tr><th>#</th><th>Příkaz</th><th>Popis</th></tr>
<tr><td>1</td><td>:Doc symbol</td><td>nalezne a zobrazí dokumentaci k&nbsp;zadanému symbolu (funkci, makru...)</td></tr>
<tr><td>2</td><td>K</td><td>podobná funkce, ovšem využívá standardní Vimovský příkaz (velmi užitečné a současně i rychlé)</td></tr>
<tr><td>3</td><td>:Source symbol</td><td>zobrazí nápovědu k&nbsp;zadanému symbolu (funkci, makru)</td></tr>
<tr><td>4</td><td>[d</td><td>zobrazí nápovědu k&nbsp;zadanému symbolu (funkci, makru)</td></tr>
<tr><td>5</td><td>[Ctrl+D</td><td>skočí na definici symbolu, který je pod kurzorem</td></tr>
<tr><td>6</td><td>Ctrl+W Ctrl+D</td><td>dtto, ale definice se otevře v&nbsp;novém okně</td></tr>
<tr><td>7</td><td>:Eval</td><td>forma, na které se nachází kurzor, se pošle do REPL a tam se vyhodnotí</td></tr>
<tr><td>8</td><td>cp(příkaz pro pohyb)</td><td>podobné předchozímu příkazu, ale vyhodnotí se jen forma mezi starou a novou pozicí kurzoru</td></tr>
</table>

<p>Ve skutečnosti dává plugin <i>vim-fireplace</i> uživatelům k&nbsp;dispozici
ještě mnohem více příkazů, ty si lze najít v&nbsp;nápovědě, která je součástí
tohoto přídavného modulu.</p>

<a href="http://www.root.cz/obrazek/203971/"><img src="http://i.iinfo.cz/images/609/f5-prev.png" class="image-203971" alt="&#160;" height="243" width="370" /></a>
<p><i>Obrázek 37: Vyhodnocení formy.</i></p>

<a href="http://www.root.cz/obrazek/203972/"><img src="http://i.iinfo.cz/images/687/f6-prev.png" class="image-203972" alt="&#160;" height="243" width="370" /></a>
<p><i>Obrázek 38: Vyhodnocení formy.</i></p>

<a href="http://www.root.cz/obrazek/203973/"><img src="http://i.iinfo.cz/images/561/f7-prev.png" class="image-203973" alt="&#160;" height="243" width="370" /></a></p>
<p><i>Obrázek 39: Zobrazení zdrojového kódu symbolu <strong>print</strong>.</i></p>



<p><a name="k06"></a></p>
<h2 id="k06">6. Plugin <strong>c.vim</strong></h2>

<p><a name="k061"></a></p>
<h3 id="k061">6.1 Popis pluginu <strong>c.vim</strong></h3>

<p>Posledním pluginem, který si v&nbsp;dnešním článku popíšeme, je modul
nazvaný <strong>c.vim</strong>, nebo též (poněkud s&nbsp;nadsázkou)
<strong>C/C++-IDE</strong>, který lze nalézt na adrese <a
href="http://vim.sourceforge.net/scripts/script.php?script_id=213">http://vim.sourceforge.net/scripts/script.php?script_id=213</a>
(nízké číslo pluginu vypovídá o tom, že jeho první verze vznikla již poměrně
dávno). Jedná se o poměrně rozsáhlý modul naprogramovaný <i>Fritzem
Menherem</i>, který obsahuje mnoho funkcí sloužících pro urychlení práce
programátorů píšících aplikace v&nbsp;programovacích jazycích C a C++. Mezi
implementované funkce patří například vkládání různých typů komentářů
z&nbsp;připravených šablon, vkládání koster strukturovaných příkazů (podmínek i
programových smyček) či často používaných idiomů, práce s&nbsp;dnes velmi
populárními snippety (vytváření a vkládání snippetů do programového kódu, viz
též výše zmíněný plugin <i>snipMate</i>), podpora pro přímý překlad programu a
jeho následného spuštění atd. Některé možnosti nabízené tímto pluginem si
ukážeme v&nbsp;podkapitole <a href="#k064">6.3</a>.</p>

<a href="http://i.iinfo.cz/images/354/vim02-16.png"><img src="http://i.iinfo.cz/images/354/vim02-16-prev.png" width="370" height="242" alt=" " /></a>
<p><i>Obrázek 40: Do hlavního menu Vimu se po instalaci modulu c.vim přidal
další list. Zde je zobrazeno podmenu s&nbsp;možností definice a vkládání
snippetů.</i></p>



<p><a name="k062"></a></p>
<h3 id="k062">6.2 Instalace pluginu <strong>c.vim</strong></h3>

<p>Instalace tohoto přídavného modulu se opět nijak neliší od instalací většiny
dříve popsaných pluginů, protože je možné použít poslední verzi naklonovanou
z&nbsp;GitHubu:</p>

<pre>
<strong>cd ~/.vim/bundle</strong>
<strong>git clone https://github.com/WolfgangMehner/vim-plugins</strong>
Cloning into 'vim-plugins'...
remote: Counting objects: 3083, done.
remote: Total 3083 (delta 0), reused 0 (delta 0), pack-reused 3083
Receiving objects: 100% (3083/3083), 2.15 MiB | 702.00 KiB/s, done.
Resolving deltas: 100% (2091/2091), done.
Checking connectivity... done.
</pre>

<p>Z&nbsp;níže uvedeného výpisu je patrné, že repositář <i>vim-plugins</i> ve
skutečnosti obsahuje větší množství pluginů, nejenom pouze <i>c.vim</i>:</p>

<pre>
.
├── autoload
│   ├── mmtemplates
│   └── mmtoolbox
├── awk-support
│   ├── codesnippets
│   ├── doc
│   ├── rc
│   ├── scripts
│   ├── templates
│   └── wordlists
├── bash-support
│   ├── codesnippets
│   │   └── debugging
│   ├── doc
│   ├── rc
│   ├── scripts
│   ├── templates
│   └── wordlists
├── c-support
│   ├── codesnippets
│   ├── doc
│   ├── rc
│   │   └── project
│   ├── scripts
│   ├── templates
│   └── wordlists
├── doc
│   └── internal
├── ftplugin
├── git-support
│   ├── data
│   ├── doc
│   ├── git-doc
│   └── rc
├── latex-support
│   ├── codesnippets
│   │   └── beamer
│   ├── doc
│   ├── rc
│   ├── templates
│   └── wordlists
├── lua-support
│   ├── codesnippets
│   ├── doc
│   ├── html2doc
│   ├── lua-doc
│   ├── rc
│   └── templates
├── matlab-support
│   ├── codesnippets
│   ├── doc
│   ├── rc
│   └── templates
├── perl-support
│   ├── codesnippets
│   │   └── RegularExpressions
│   ├── doc
│   ├── modules
│   ├── rc
│   ├── scripts
│   ├── templates
│   └── wordlists
├── plugin
├── project
├── syntax
└── vim-support
    ├── codesnippets
    ├── doc
    ├── rc
    └── templates
</pre>

<a href="http://i.iinfo.cz/images/354/vim02-17.png"><img src="http://i.iinfo.cz/images/354/vim02-17-prev.png" width="370" height="242" alt=" " /></a>
<p><i>Obrázek 41: Podmenu pro spuštění přeložené aplikace, zavolání linkeru a
další podobné činnosti.</i></p>



<p><a name="k063"></a></p>
<h3 id="k063">6.3 Použití pluginu <strong>c.vim</strong></h3>

<p>Vzhledem k&nbsp;velkému množství funkcí nabízených tímto modulem se při jeho
načítání vytváří i samostatné menu obsahující jak všechny příkazy, tak i
k&nbsp;nim příslušné klávesové zkratky. Tyto zkratky začínají implicitně znakem
zpětného lomítka, ovšem to lze změnit příkazem (viz též předchozí část tohoto
seriálu, kde jsme se tímto tématem podrobně zabývali):</p>

<pre>
:let maplocalleader=znak
</pre>

<p>Pokud není menu při startu editoru v&nbsp;grafickém režimu (příkazy
<strong>gvim</strong> či <strong>vim -g</strong>) zobrazeno, lze použít
následující příkaz:</p>

<pre>
:set guioption+=m
</pre>

<p>Všechny dostupné funkce i jejich klávesové zkratky jsou dostupné na adrese
<a
href="http://lug.fh-swf.de/vim/vim-c/c-hotkeys.pdf">http://lug.fh-swf.de/vim/vim-c/c-hotkeys.pdf</a>.
Stejný soubor je ostatně součástí instalace tohoto přídavného modulu.</p>

<p>Po načtení přídavného modulu <i>c.vim</i> je možné si jeho funkci jednoduše
vyzkoušet. Postačuje zadat příkaz:</p>

<pre>
\i0
</pre>

<p>Textový editor <i>Vim</i> se následně zeptá na název proměnné a na případné
(nepovinné) další parametry počítané programové smyčky <strong>for</strong>.
Pokud například jako odpověď na dotaz zadáme:</p>

<pre>
xx 10 20 2
</pre>

<p>Vygeneruje se správně zarovnaný zdrojový kód:</p>

<pre>
for ( xx = 10; xx &lt; 20; xx += 2 ) {
}
</pre>

<p>Ovšem při zadání pouhého názvu proměnné:</p>

<pre>
yy
</pre>

<p>Dostane vygenerovaná smyčka tvar:</p>

<pre>
for ( yy = 0; yy &lt; n; yy += 1 ) {
}
</pre>



<p><a name="k07"></a></p>
<h2 id="k07">7. Odkazy na předchozí části článku</h2>

<ol>

<li>Užitečné skripty a pluginy pro textový editor Vim<br />
<a href="http://www.root.cz/clanky/uzitecne-skripty-a-pluginy-pro-textovy-editor-vim/">http://www.root.cz/clanky/uzitecne-skripty-a-pluginy-pro-textovy-editor-vim/</a>
</li>

<li>Užitečné skripty a pluginy pro textový editor Vim (2.část)<br />
<a href="http://www.root.cz/clanky/uzitecne-skripty-a-pluginy-pro-textovy-editor-vim-2-cast/">http://www.root.cz/clanky/uzitecne-skripty-a-pluginy-pro-textovy-editor-vim-2-cast/</a>
</li>

<li>Užitečné skripty a pluginy pro textový editor Vim (3.část)<br />
<a href="http://www.root.cz/clanky/uzitecne-skripty-a-pluginy-pro-textovy-editor-vim-3-cast/">http://www.root.cz/clanky/uzitecne-skripty-a-pluginy-pro-textovy-editor-vim-3-cast/</a>
</li>

<li>Užitečné skripty a pluginy pro textový editor Vim (4.část)<br />
<a href="http://www.root.cz/clanky/uzitecne-skripty-a-pluginy-pro-textovy-editor-vim-4-cast/">http://www.root.cz/clanky/uzitecne-skripty-a-pluginy-pro-textovy-editor-vim-4-cast/</a>
</li>

</ol>



<p><a name="k08"></a></p>
<h2 id="k08">8. Odkazy na Internetu</h2>

<ol>

<li>Surround<br />
<a href="http://www.bestofvim.com/plugin/surround/">http://www.bestofvim.com/plugin/surround/</a>
</li>

<li>SnipMate<br />
<a href="http://www.bestofvim.com/plugin/snipmate/">http://www.bestofvim.com/plugin/snipmate/</a>
</li>

<li>Getting a Clojure REPL in Vim With VimClojure, Nailgun, and Leiningen<br />
<a href="http://naleid.com/blog/2011/12/19/getting-a-clojure-repl-in-vim-with-vimclojure-nailgun-and-leiningen/">http://naleid.com/blog/2011/12/19/getting-a-clojure-repl-in-vim-with-vimclojure-nailgun-and-leiningen/</a>
</li>

<li>The NERD Commenter : A plugin that allows for easy commenting of code for many filetypes.<br />
<a href="http://www.vim.org/scripts/script.php?script_id=1218">http://www.vim.org/scripts/script.php?script_id=1218</a>
</li>

<li>NERD Commenter na GitHubu<br />
<a href="https://github.com/scrooloose/nerdcommenter">https://github.com/scrooloose/nerdcommenter</a>
</li>

<li>luarefvim : Lua reference manual<br />
<a href="http://www.vim.org/scripts/script.php?script_id=1291">http://www.vim.org/scripts/script.php?script_id=1291</a>
</li>

<li>lua.vim : Lua file type plug-in for the Vim text editor<br />
<a href="http://www.vim.org/scripts/script.php?script_id=3625">http://www.vim.org/scripts/script.php?script_id=3625</a>
</li>

<li>vim-lua-ftplugin<br />
<a href="https://github.com/xolox/vim-lua-ftplugin">https://github.com/xolox/vim-lua-ftplugin</a>
</li>

<li>Vi Improved<br />
<a href="https://wiki.python.org/moin/Vim">https://wiki.python.org/moin/Vim</a>
</li>

<li>javacomplete : Omni Completion for JAVA<br />
<a href="http://www.vim.org/scripts/script.php?script_id=1785">http://www.vim.org/scripts/script.php?script_id=1785</a>
</li>

<li>SearchComplete<br />
<a href="http://www.vim.org/scripts/script.php?script_id=474">http://www.vim.org/scripts/script.php?script_id=474</a>
</li>

<li>ShowMarks<br />
<a href="http://www.vim.org/scripts/script.php?script_id=152">http://www.vim.org/scripts/script.php?script_id=152</a>
</li>

<li>ctrlp.vim<br />
<a href="https://github.com/kien/ctrlp.vim">https://github.com/kien/ctrlp.vim</a>
</li>

<li>ctrlp.vim<br />
<a href="http://kien.github.io/ctrlp.vim/">http://kien.github.io/ctrlp.vim/</a>
</li>

<li>vim-signature<br />
<a href="https://github.com/kshenoy/vim-signature">https://github.com/kshenoy/vim-signature</a>
</li>

<li>Supertab<br />
<a href="http://www.vim.org/scripts/script.php?script_id=1643">http://www.vim.org/scripts/script.php?script_id=1643</a>
</li>

<li>Supertab (GitHub)<br />
<a href="https://github.com/ervandew/supertab">https://github.com/ervandew/supertab</a>
</li>

<li>Vim Essential Plugin: NERD Tree<br />
<a href="http://code.tutsplus.com/tutorials/vim-essential-plugin-nerdtree--net-19692">http://code.tutsplus.com/tutorials/vim-essential-plugin-nerdtree--net-19692</a>
</li>

<li>The NERD tree : A tree explorer plugin for navigating the filesystem <br />
<a href="http://vim.sourceforge.net/scripts/script.php?script_id=1658">http://vim.sourceforge.net/scripts/script.php?script_id=1658</a>
</li>

<li>NERD Tree Guide<br />
<a href="http://usevim.com/2012/07/18/nerdtree/">http://usevim.com/2012/07/18/nerdtree/</a>
</li>

<li>vcscommand.vim : CVS/SVN/SVK/git/hg/bzr integration plugin<br />
<a href="http://www.vim.org/scripts/script.php?script_id=90">http://www.vim.org/scripts/script.php?script_id=90</a>
</li>

<li>vcscommand na GitHubu<br />
<a href="https://github.com/vim-scripts/vcscommand.vim">https://github.com/vim-scripts/vcscommand.vim</a>
</li>

<li>Popis skriptu Vim Pathogen<br />
<a href="http://www.vim.org/scripts/script.php?script_id=2332">http://www.vim.org/scripts/script.php?script_id=2332</a>
</li>

<li>Poslední­ verze skriptu Vim Pathogen<br />
<a href="https://tpo.pe/pathogen.vim">https://tpo.pe/pathogen.vim</a>
</li>

<li>Nejlepší pluginy pro Vim<br />
<a href="http://vimawesome.com/">http://vimawesome.com/</a>
</li>

<li>Nejlepší pluginy pro Vim<br />
<a href="http://www.vim.org/scripts/script_search_results.php?order_by=rating">http://www.vim.org/scripts/script_search_results.php?order_by=rating</a>
</li>

<li>Vim-airline na GitHubu<br />
<a href="https://github.com/bling/vim-airline">https://github.com/bling/vim-airline</a>
</li>

<li>Vim-airline na www.vim.org<br />
<a href="http://www.vim.org/scripts/download_script.php?src_id=22726">http://www.vim.org/scripts/download_script.php?src_id=22726</a>
</li>

<li>Vim-fugitive na GitHubu<br />
<a href="https://github.com/tpope/vim-fugitive">https://github.com/tpope/vim-fugitive</a>
</li>

<li>Vim-fugitive na www.vim.org<br />
<a href="http://www.vim.org/scripts/script.php?script_id=2975">http://www.vim.org/scripts/script.php?script_id=2975</a>
</li>

<li>Textový editor Vim jako IDE (seriál)<br />
<a href="http://www.root.cz/clanky/textovy-editor-vim-jako-ide/">http://www.root.cz/clanky/textovy-editor-vim-jako-ide/</a>
</li>

<li>Building Vim<br />
<a href="http://vim.wikia.com/wiki/Building_Vim">http://vim.wikia.com/wiki/Building_Vim</a>
</li>

<li>Getting the Vim source with Mercurial<br />
<a href="http://vim.wikia.com/wiki/Getting_the_Vim_source_with_Mercurial">http://vim.wikia.com/wiki/Getting_the_Vim_source_with_Mercurial</a>
</li>

<li>Vim Perl Interface<br />
<a href="http://vim.dindinx.net/vim7/html/if_perl.txt.php">http://vim.dindinx.net/vim7/html/if_perl.txt.php</a>
</li>

<li>Vim Perl Support<br />
<a href="http://www.softpanorama.org/Editors/Vimorama/vim_perl_support.shtml">http://www.softpanorama.org/Editors/Vimorama/vim_perl_support.shtml</a>
</li>

<li>VIM as Python IDE<br />
<a href="http://blog.dispatched.ch/2009/05/24/vim-as-python-ide/">http://blog.dispatched.ch/2009/05/24/vim-as-python-ide/</a>
</li>

<li>Stack Overflow: VIM: Perl interface: passing a variable to Perl and reading a vim variable from Perl<br />
<a href="http://stackoverflow.com/questions/4999902/vim-perl-interface-passing-a-variable-to-perl-and-reading-a-vim-variable-from">http://stackoverflow.com/questions/4999902/vim-perl-interface-passing-a-variable-to-perl-and-reading-a-vim-variable-from</a>
</li>

<li>Stack Overflow: Getting started with vim scripting with Perl<br />
<a href="http://stackoverflow.com/questions/2208618/getting-started-with-vim-scripting-with-perl">http://stackoverflow.com/questions/2208618/getting-started-with-vim-scripting-with-perl</a>
</li>

<li>Python with a modular IDE (Vim)<br />
<a href="http://www.sontek.net/python-with-a-modular-ide-vim">http://www.sontek.net/python-with-a-modular-ide-vim</a>
</li>

<li>Getting to VIM's Python interface<br />
<a href="http://zerokspot.com/weblog/2009/02/21/getting-to-know-vims-python-interface/">http://zerokspot.com/weblog/2009/02/21/getting-to-know-vims-python-interface/</a>
</li>

<li>Pretty-formatting XML<br />
<a href="http://vim.wikia.com/wiki/Pretty-formatting_XML">http://vim.wikia.com/wiki/Pretty-formatting_XML</a>
</li>

<li>Delete a pair of XML/HTML tags<br />
<a href="http://vim.wikia.com/wiki/Delete_a_pair_of_XML/HTML_tags">http://vim.wikia.com/wiki/Delete_a_pair_of_XML/HTML_tags</a>
</li>

<li>Vim as XML Editor<br />
<a href="http://www.pinkjuice.com/howto/vimxml/">http://www.pinkjuice.com/howto/vimxml/</a>
</li>

<li>xmledit: A filetype plugin to help edit XML, HTML, and SGML documents<br />
<a href="http://www.vim.org/scripts/script.php?script_id=301">http://www.vim.org/scripts/script.php?script_id=301</a>
</li>

<li>Poslední vývojová verze makra xmledit<br />
<a href="http://github.com/sukima/xmledit/">http://github.com/sukima/xmledit/</a>
</li>

<li>vim.wikia: Display date-and-time on status line<br />
<a href="http://vim.wikia.com/wiki/Display_date-and-time_on_status_line">http://vim.wikia.com/wiki/Display_date-and-time_on_status_line</a>
</li>

<li>vim.wikia: Writing a valid statusline<br />
<a href="http://vim.wikia.com/wiki/Writing_a_valid_statusline">http://vim.wikia.com/wiki/Writing_a_valid_statusline</a>
</li>

<li>vim.wikia: Statusline tab level ruler<br />
<a href="http://vim.wikia.com/wiki/Statusline_tab_level_ruler">http://vim.wikia.com/wiki/Statusline_tab_level_ruler</a>
</li>

<li>vim.wikia: Switching between different statuslines<br />
<a href="http://vim.wikia.com/wiki/Switching_between_different_statuslines">http://vim.wikia.com/wiki/Switching_between_different_statuslines</a>
</li>

<li>X Selections, Cut Buffers, and Kill Rings<br />
<a href="http://www.jwz.org/doc/x-cut-and-paste.html">http://www.jwz.org/doc/x-cut-and-paste.html</a>
</li>

<li>Accessing the system clipboard<br />
<a href="http://vim.wikia.com/wiki/Accessing_the_system_clipboard">http://vim.wikia.com/wiki/Accessing_the_system_clipboard</a>
</li>

<li>xcutsel(1) - Linux man page<br />
<a href="http://linux.die.net/man/1/xcutsel">http://linux.die.net/man/1/xcutsel</a>
</li>

<li>snipMate : TextMate-style snippets for Vim<br />
<a href="http://www.vim.org/scripts/script.php?script_id=2540">http://www.vim.org/scripts/script.php?script_id=2540</a>
</li>

<li>msanders / snipmate.vim<br />
<a href="https://github.com/msanders/snipmate.vim">https://github.com/msanders/snipmate.vim</a>
</li>

<li>snipMate.vim Introductory Screencast<br />
<a href="http://vimeo.com/3535418">http://vimeo.com/3535418</a>
</li>

<li>Clewn home page<br />
<a href="http://clewn.sourceforge.net/">http://clewn.sourceforge.net/</a>
</li>

<li>How to connect vim with gdb - using clewn<br />
<a href="http://chunhao.net/blog/how-to-connect-vim-with-gdb-using-clewn">http://chunhao.net/blog/how-to-connect-vim-with-gdb-using-clewn</a>
</li>

<li>yavdb : Yet Another (Generic) Vim Debugger Integration<br />
<a href="http://www.vim.org/scripts/script.php?script_id=1954">http://www.vim.org/scripts/script.php?script_id=1954</a>
</li>

<li>Vim home page<br />
<a href="http://www.vim.org/">http://www.vim.org/</a>
</li>

<li>vim (man page)<br />
<a href="http://www.linux-tutorial.info/modules.php?name=ManPage&sec=1&manpage=vim">http://www.linux-tutorial.info/modules.php?name=ManPage&sec=1&manpage=vim</a>
</li>

<li>Tutorial: Make Vim as Your C/C++ IDE Using c.vim Plugin<br />
<a href="http://www.thegeekstuff.com/2009/01/tutorial-make-vim-as-your-cc-ide-using-cvim-plugin/">http://www.thegeekstuff.com/2009/01/tutorial-make-vim-as-your-cc-ide-using-cvim-plugin/</a>
</li>

<li>c.vim : C/C++ IDE<br />
<a href="http://vim.sourceforge.net/scripts/script.php?script_id=213">http://vim.sourceforge.net/scripts/script.php?script_id=213</a>
</li>

<li>c.vim : C/C++ IDE key mappings<br />
<a href="http://lug.fh-swf.de/vim/vim-c/c-hotkeys.pdf">http://lug.fh-swf.de/vim/vim-c/c-hotkeys.pdf</a>
</li>

<li>Základní základy editoru Vim<br />
<a href="http://www.root.cz/clanky/zakladni-zaklady-editoru-vim/">http://www.root.cz/clanky/zakladni-zaklady-editoru-vim/</a>
</li>

<li>Jak si přizpůsobit Vim<br />
<a href="http://www.root.cz/serialy/jak-si-prizpusobit-vim/">http://www.root.cz/serialy/jak-si-prizpusobit-vim/</a>
</li>

<li>Taglist (plugin)<br />
<a href="http://www.vim.org/scripts/script.php?script_id=273">http://www.vim.org/scripts/script.php?script_id=273</a>
</li>

<li>The NERD tree: A tree explorer plugin for navigating the filesystem<br />
<a href="http://www.vim.org/scripts/script.php?script_id=1658">http://www.vim.org/scripts/script.php?script_id=1658</a>
</li>

<li>JavaBrowser : Shows java file class, package in a tree as in IDEs. Java source browser.<br />
<a href="http://www.vim.org/scripts/script.php?script_id=588">http://www.vim.org/scripts/script.php?script_id=588</a>
</li>

<li>snippetsEmu : An attempt to emulate TextMate's snippet expansion<br />
<a href="http://www.vim.org/scripts/script.php?script_id=1318">http://www.vim.org/scripts/script.php?script_id=1318</a>
</li>

<li>Vim plugins for developers<br />
<a href="http://www.linuxtoday.com/upload/vim-plugins-for-developers-140619094010.html">http://www.linuxtoday.com/upload/vim-plugins-for-developers-140619094010.html</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2015</small></p>
</body>
</html>

