<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Textový editor Vim jako IDE (9.část: pluginy Netrw a snipMate)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Textový editor Vim jako IDE (9.část: pluginy Netrw a snipMate)</h1>

<h3>Pavel Tišnovský</h3>

<p></p>

<h1>Úvodník</h1>

<p>V deváté části seriálu o použití textového editoru Vim (nejenom) ve funkci vývojového prostředí si popíšeme dvojici přídavných modulů, které mohou práci s Vimem urychlit a zpříjemnit. Jedná se o modul nazvaný Netrw, který kromě dalších činností umožňuje editaci souborů umístěných na vzdálených počítačích a taktéž o modul snipMate určený pro vkládání připravených částí kódu (code snippets) do editovaného textu.</p>



<h2>Obsah</h2>

<p><a href="#k01">1. Přídavný modul Netrw aneb editace souborů na vzdálených počítačích</a></p>
<p><a href="#k02">2. Využití utility <strong>scp</strong> při práci se vzdálenými soubory</a></p>
<p><a href="#k03">3. Další ukázky využití utility <strong>scp</strong></a></p>
<p><a href="#k04">4. Konfigurace přídavného modulu Netrw</a></p>
<p><a href="#k05">5. Modul Netrw a konfigurační pomůcka NetrwSettings</a></p>
<p><a href="#k06">6. Přídavný modul snipMate: inspirováno slavným TextMate</a></p>
<p><a href="#k07">7. Instalace modulu snipMate, podporované programovací a značkovací jazyky</a></p>
<p><a href="#k08">8. Příklady použití modulu snipMate</a></p>
<p><a href="#k09">9. Odkazy na Internetu</a></p>



<p><a name="k01"></a></p>
<h2>1. Přídavný modul Netrw aneb editace souborů na vzdálených počítačích</h2>

<p>Již v&nbsp;úvodních částech seriálu o textovém editoru <i>Vim</i> jsme se
zmínili o několika přídavných modulech, které mohou urychlit a zpříjemnit práci
v&nbsp;tomto textovém editoru. Dnes budeme v&nbsp;popisu různých pluginů
pokračovat. Jedním z&nbsp;velmi užitečných přídavných modulů textového editoru
<i>Vim</i> je modul nazvaný <strong>Netrw</strong>. Tento modul, mimochodem
naprogramovaný z&nbsp;větší části přímo ve Vim Scriptu, je dodávaný společně
s&nbsp;<i>Vimem</i>, přesněji řečeno s&nbsp;jeho běhovými knihovnami a skripty.
To znamená, že ho s&nbsp;velkou pravděpodobností již máte nainstalovaný i na
svém počítači, popř.&nbsp;ho je možné doinstalovat v&nbsp;balíčku nazvaném
většinou <strong>vim-enhanced</strong>. Modul <strong>Netrw</strong> umožňuje
editaci souborů, které se nachází na jiném počítači, než na kterém je spuštěný
<i>Vim</i>, přičemž přenos obsahu dokumentu při jeho načítání i ukládání může
probíhat s&nbsp;využitím různých síťových protokolů a síťových utilit,
například <strong>rcp</strong> (<i>remote copy</i>), <strong>scp</strong>
(<i>secure copy</i>), <strong>FTP</strong> (<i>file transfer protocol</i>),
<strong>sftp</strong> (<i>SSH File Transfer Protocol</i>),
popř.&nbsp;<strong>HTTP</strong> (<i>Hypertext Transfer Protocol </i>).</p>

<a href="http://i.iinfo.cz/images/446/vim09-1.png"><img src="http://i.iinfo.cz/images/446/vim09-1-prev.png" width="370" height="252" alt="&#160;" /></a>
<p><i>Obrázek 1: Skript Netrw lze využít i jako jednoduchý správce souborů.
Zkuste si ve Vimu zadat příkaz :Explore, popř.&nbsp;si tento příkaz namapovat
na vhodnou klávesovou zkratu, například F3.</i></p>

<p>V&nbsp;mnoha případech, zejména při přístupu k&nbsp;textovým souborům
umístěným na vzdáleném počítači přes pomalejší nebo lagující síť, může být
využití tohoto modulu z&nbsp;časového hlediska mnohem výhodnější, než
přihlášení na vzdálený počítač přes <strong>ssh</strong> a editace souboru
přímo na tomto počítači &ndash; už jen z&nbsp;toho důvodu, že nedochází
k&nbsp;neustálému přenosu paketů při provedení každé editační operace či při
každém zápisu nového znaku. Swapovací soubor si <i>Vim</i> vytváří lokálně,
takže i při přerušení spojení v&nbsp;naprosté většině případů o data
nepřijdete. V&nbsp;dalších odstavcích a kapitolách se zaměřím především na
popis využití <strong>scp</strong> (<i>secure copy</i>) pro přenos obsahu
souboru při jeho načítání a ukládání, i když princip práce s&nbsp;texty
přenášenými pomocí dalších utilit a síťových protokolů je pro uživatele
<i>Vimu</i> z&nbsp;větší části shodný (až na to, že v&nbsp;některých případech
není zapotřebí zadávat heslo a ověřovat fingerprint vzdáleného serveru).</p>

<a href="http://i.iinfo.cz/images/446/vim09-2.png"><img src="http://i.iinfo.cz/images/446/vim09-2-prev.png" width="370" height="252" alt="&#160;" /></a>
<p><i>Obrázek 2: Jiný režim zobrazení seznamu souborů podporovaný modulem
Netrw.</i></p>



<p><a name="k02"></a></p>
<h2>2. Využití utility <strong>scp</strong> při práci se vzdálenými soubory</h2>

<p>V&nbsp;případě, že je přídavný modul <strong>Netrw</strong> správně
nainstalován, je možné přímo při startu textového editoru <i>Vim</i> zadat
přihlašovací údaje a cestu k&nbsp;souboru uloženému na vzdáleném počítači.
Formát je následující:</p>

<pre>
vim scp://uživatel@jméno_vzdáleného_počítače/cesta
</pre>

<p>popřípadě:</p>

<pre>
vim scp://uživatel@jméno_vzdáleného_počítače:#číslo_portu/cesta
</pre>

<p>V&nbsp;cestě k&nbsp;souboru se přitom může nacházet i znak
<strong>~</strong> nahrazující, jak je to ostatně na unixových systémech
obvyklé, domácí adresář uživatele na vzdáleném počítači. Pokud je například
zapotřebí změnit obsah souboru nazvaného <strong>.bashrc</strong> a uloženého
v&nbsp;domácím adresáři uživatele se jménem <strong>tester</strong> na počítači
<strong>foo.bar.org</strong>, je možné tento soubor otevřít při spouštění
textového editoru <i>Vim</i> následujícím způsobem:</p>

<pre>
vim scp://tester@foo.bar.org/~/.bashrc
</pre>

<a href="http://i.iinfo.cz/images/446/vim09-3.png"><img src="http://i.iinfo.cz/images/446/vim09-3-prev.png" width="370" height="252" alt="&#160;" /></a>
<p><i>Obrázek 3: Příkaz :Hexplore rozdělí okno horizontálně a otevře
v&nbsp;novém bufferu správce souborů, jinak je jeho funkce shodná
s&nbsp;příkazem :Explore.</i></p>

<p>Ještě jednou se vraťme k&nbsp;příkazu uvedenému výše. Povšimněte si, že za
jménem počítače je použito lomítko (označené pro větší přehlednost šipkou) a
nikoli dvojtečka:</p>

<pre>
vim scp://tester@foo.bar.org/~/.bashrc
____________________________^_________
</pre>

<p>To může být pro uživatele často používající nástroj <strong>scp</strong>
poněkud matoucí, protože u tohoto nástroje se používá poněkud odlišný způsob
zápisu využívající pro oddělení jména počítače a cesty k&nbsp;souboru
dvojtečku:</p>

<pre>
scp tester@foo.bar.org:~/.bashrc ./
______________________^____________
</pre>

<p>Obecný tvar pro <strong>scp</strong> je:</p>

<pre>
scp [-1246BCpqrv] [-c cipher] [-F ssh_config] [-i identity_file]
        [-l limit] [-o ssh_option] [-P port] [-S program]
        [[user@]host1:]file1 ... [[user@]host2:]file2
</pre>

<p>To, že je za jménem počítače vždy uvedené lomítko, které odděluje název
počítače od cesty k&nbsp;souboru, mj.&nbsp;znamená, že zápis absolutní cesty
začínající v&nbsp;kořenovém adresáři musí ve skutečnosti obsahovat dvě lomítka
zapsaná za sebou. Opět si uveďme nějaký příklad z&nbsp;praxe:</p>

<pre>
vim scp://tester@foo.bar.org//etc/passwd
____________________________^^__________
</pre>

<a href="http://i.iinfo.cz/images/446/vim09-4.png"><img src="http://i.iinfo.cz/images/446/vim09-4-prev.png" width="370" height="252" alt="&#160;" /></a>
<p><i>Obrázek 4: Příkaz :Vexplore rozdělí okno horizontálně a otevře
v&nbsp;novém bufferu správce souborů, jinak je jeho funkce shodná
s&nbsp;příkazy :Explore a :Vexplore.</i></p>



<p><a name="k03"></a></p>
<h2>3. Další ukázky využití utility <strong>scp</strong></h2>

<p>Předpokladem správné funkce vzdálené editace textů samozřejmě je, aby soubor
<strong>/etc/passwd</strong> byl pro uživatele <strong>tester</strong> alespoň
čitelný (u+r), popř.&nbsp;i zapisovatelný (u+w). V&nbsp;okamžiku, kdy jsou mezi
oběma stroji vyměněny veřejné klíče, není vyžadováno heslo. V&nbsp;opačném
případě se při otevírání vzdáleného souboru i při každém zápisu do tohoto
souboru textový editor <i>Vim</i> na heslo zeptá.</p>

<p>V&nbsp;mnoha případech však nemusí být pohodlné zapisovat celou cestu
k&nbsp;editovanému souboru, dokonce si uživatelé ani nemusí pamatovat přesný
název souboru určeného pro editaci. V&nbsp;tomto případě je možné zadat jen
cestu k&nbsp;adresáři umístěném na vzdáleném serveru, přičemž je nutné
nezapomenout na zápis posledního lomítka za názvem adresáře:</p>

<pre>
vim scp://tester@foo.bar.org/~/
</pre>

<pre>
vim scp://tester@foo.bar.org//etc/
</pre>

<p><i>Vim</i> by v&nbsp;tomto okamžiku měl zobrazit seznam souborů a adresářů,
z&nbsp;nichž je možné vybrat konkrétní soubor pro editaci. V&nbsp;tomto seznamu
se lze samozřejmě pohybovat výběrovým kurzorem, vstupovat do podadresářů i
nadřazených adresářů, provádět vyhledávání souboru či adresáře pomocí klávesy
<strong>/</strong> (<i>search</i>) a navíc lze klávesou <strong>i</strong>
měnit způsob zobrazení seznamu souborů a adresářů.</p>

<a href="http://i.iinfo.cz/images/446/vim09-5.png"><img src="http://i.iinfo.cz/images/446/vim09-5-prev.png" width="370" height="243" alt="&#160;" /></a>
<p><i>Obrázek 5: Zobrazení seznamu souborů uložených na vzdáleném
počítači.</i></p>

<p>Načítání a ukládání &bdquo;vzdálených&ldquo; souborů lze taktéž provádět již
ze spuštěného textového editoru <i>Vim</i>, jak je to ostatně patrné i
z&nbsp;následujících příkladů zadávaných v&nbsp;příkazovém režimu.</p>

<p>Načtení souboru a začátek jeho editace v&nbsp;aktuálním bufferu:</p>

<pre>
:e scp://tester@foo.bar.org/~/.vimrc
</pre>

<p>Uložení souboru na jiné místo:</p>

<pre>
:w scp://tester@foo.bar.org/home/bender/.vimrc
</pre>

<p>Uložení souboru na jiný server:</p>

<pre>
:w scp://tester@jiny.server.cz/~/.vimrc
</pre>

<p>Načtení obsahu vzdáleného souboru do právě editovaného bufferu (obsah
souboru se vloží za aktuální pozici kurzoru):</p>

<pre>
:r scp://tester@foo.bar.org//etc/fstab
</pre>

<p>atd. atd.</p>

<a href="http://i.iinfo.cz/images/446/vim09-6.png"><img src="http://i.iinfo.cz/images/446/vim09-6-prev.png" width="370" height="252" alt="&#160;" /></a>
<p><i>Obrázek 6: Selhání pokusu o připojení na vzdálený počítač (služba SSH
není povolena, nebo je aktivní firewall).</i></p>



<p><a name="k04"></a></p>
<h2>4. Konfigurace přídavného modulu Netrw</h2>

<p>Přídavný modul <strong>Netrw</strong> je sice naprogramován přímo ve Vim
Scriptu, pro svoji funkci ovšem vyžaduje spolupráci s&nbsp;externími
aplikacemi, které jsou použity pro přečtení obsahu souboru ze vzdáleného
počítače a samozřejmě též pro zápis souboru na vzdálený počítač. To, jaké
externí aplikace se použijí a jaké parametry se jim budou předávat, je uloženo
v&nbsp;několika globálních proměnných, jejichž název a význam je zobrazen
v&nbsp;následující tabulce:</p>

<table>
<tr><th>Protokol</th><th>Globální proměnná</th><th>Počáteční hodnota</th><th>Poznámka</th></tr>
<tr><td>dav:  </td><td>g:netrw_dav_cmd  </td><td>"cadaver" </td><td>pokud je cadaver spustitelný</td></tr>
<tr><td>dav:  </td><td>g:netrw_dav_cmd  </td><td>"curl -o" </td><td>pokud je k&nbsp;dispozici nástroj <strong>curl</strong></td></tr>
<tr><td>fetch:</td><td>g:netrw_fetch_cmd</td><td>"fetch -o"</td><td>pokud je k&nbsp;dispozici nástroj <strong>fetch</strong></td></tr>
<tr><td>ftp:  </td><td>g:netrw_ftp_cmd  </td><td>"ftp"     </td><td></td></tr>
<tr><td>http: </td><td>g:netrw_http_cmd </td><td>"elinks"  </td><td>pokud je k&nbsp;dispozici browser <strong>elinks</strong></td></tr>
<tr><td>http: </td><td>g:netrw_http_cmd </td><td>"links"   </td><td>pokud je k&nbsp;dispozici browser <strong>links</strong></td></tr>
<tr><td>http: </td><td>g:netrw_http_cmd </td><td>"curl"    </td><td>pokud je k&nbsp;dispozici nástroj <strong>curl</strong></td></tr>
<tr><td>http: </td><td>g:netrw_http_cmd </td><td>"wget"    </td><td>pokud je k&nbsp;dispozici nástroj <strong>wget</strong></td></tr>
<tr><td>http: </td><td>g:netrw_http_cmd </td><td>"fetch"   </td><td>pokud je k&nbsp;dispozici nástroj <strong>fetch</strong></td></tr>
<tr><td>rcp:  </td><td>g:netrw_rcp_cmd  </td><td>"rcp"     </td><td></td></tr>
<tr><td>rsync:</td><td>g:netrw_rsync_cmd</td><td>"rsync -a"</td><td></td></tr>
<tr><td>scp:  </td><td>g:netrw_scp_cmd  </td><td>"scp -q"  </td><td></td></tr>
<tr><td>sftp: </td><td>g:netrw_sftp_cmd </td><td>"sftp"    </td><td></td></tr>
</table>

<img src="http://i.iinfo.cz/images/446/vim09-7.png" width="404" height="184" alt="&#160;" />
<p><i>Obrázek 7: Dotaz na uživatelské heslo při přístupu k&nbsp;souboru
umístěném na vzdáleném počítači.</i></p>



<p><a name="k05"></a></p>
<h2>5. Modul Netrw a konfigurační pomůcka NetrwSettings</h2>

<p>Znalost proměnných vypsaných v&nbsp;tabulce zobrazené v&nbsp;předchozí
kapitole je možné využít jak při změně aplikace použité u některého
z&nbsp;protokolů (například při preferenci použití browseru
<strong>Lynx</strong> namísto nástroje <strong>wget</strong>), nebo též pro
předávání dalších parametrů aplikacím. Například při použití
<strong>scp</strong> je možné zakázat testování fingerprintu vzdáleného
počítače pomocí následujících voleb:</p>

<pre>
-o UserKnownHostsFile=/dev/null -o StrictHostKeyChecking=no
</pre>

<p>To lze zařídit jednoduchým přiřazením těchto voleb do proměnné
<strong>g:newrw_scp_cmd</strong>, přičemž je nutné využít operátor
<strong>.=</strong>, aby se původní hodnota uložená v&nbsp;této konfigurační
proměnné nepřepsala:</p>

<pre>
let g:netrw_scp_cmd .= " -o UserKnownHostsFile=/dev/null -o StrictHostKeyChecking=no"
</pre>

<a href="http://i.iinfo.cz/images/446/vim09-8.png"><img src="http://i.iinfo.cz/images/446/vim09-8-prev.png" width="370" height="252" alt="&#160;" /></a>
<p><i>Obrázek 8: Zobrazení konfiguračních parametrů modulu Netrw pomocí pomůcky
NetrwSettings.</i></p>

<p>Na závěr si ještě uvedeme jednu zajímavost o modulu <strong>Netrw</strong>.
K&nbsp;tomuto modulu totiž existuje i konfigurační pomůcka nazvaná
<strong>NetrwSettings</strong>. Tuto pomůcku je možné zavolat přímo
z&nbsp;příkazového režimu následujícím způsobem:</p>

<pre>
:NetrwSettings
</pre>

<p>Po zadání výše uvedeného příkazu se zobrazí nový buffer, v&nbsp;němž jsou
vypsány všechny konfigurační volby modulu <strong>Netrw</strong>, přičemž u
každého konfiguračního parametru je možné (samozřejmě za předpokladu, že se na
daném řádku nachází textový kurzor) stlačit klávesu <strong>F1</strong> nebo
<strong>?</strong>, pomocí níž se zobrazí podrobnější popis vybraného
konfiguračního parametru.</p>



<p><a name="k06"></a></p>
<h2>6. Přídavný modul snipMate: inspirováno slavným TextMate</h2>

<p>V&nbsp;mnoha programátorských textových editorech i integrovaných vývojových
prostředích mají uživatelé k&nbsp;dispozici nástroj umožňující vkládání
předpřipravených jazykových konstrukcí (<i>code snippets</i>) do editovaných
zdrojových kódů, a to buď pomocí klávesových zkratek nebo volbou požadované
konstrukce ze seznamu či z&nbsp;menu. Může se jednat například o kostry
počítaných programových smyček, do nichž se pouze doplní název řídicí proměnné
společně s&nbsp;dolním a horním limitem smyčky, kostry deklarace tříd a metod
atd. Podobné předpřipravené konstrukce lze samozřejmě používat i při editaci
souborů využívajících různé značkovací jazyky, ať již se jedná o HTML či XML,
nebo o (La)TeX. Textový editor <i>Vim</i> ve své základní variantě podobný
nástroj sice neobsahuje, ovšem díky skriptovacímu jazyku Vim Script není velkým
problémem si podobnou funkcionalitu doprogramovat, což jsme si ostatně ukázali
již v&nbsp;předchozí části tohoto seriálu na příkladech funkcí
<strong>CreateForLoop()</strong> a <strong>CreateProperty()</strong>.</p>

<a href="http://i.iinfo.cz/images/446/vim09-9.png"><img src="http://i.iinfo.cz/images/446/vim09-9-prev.png" width="370" height="252" alt="&#160;" /></a>
<p><i>Obrázek 9: Ukázka syntaxe konfiguračních šablon používaných modulem
TextMate. Tato konkrétní šablona obsahuje kostry příkazů používaných
v&nbsp;programovacích jazycích C a C++.</i></p>

<p>Ovšem ruční vytváření podobných funkcí pro všechny možné jazykové konstrukce
by bylo poměrně pracné a současně také poněkud nepřehledné, protože tvar každé
konstrukce byl (alespoň v&nbsp;našich demonstračních příkladech) zapsán přímo
v&nbsp;tělech obou zmíněných funkcí. Vzhledem k&nbsp;tomu, že práce
s&nbsp;<i>code snippets</i> je vyžadována prakticky všemi uživateli textového
editoru <i>Vim</i>, ať už přímo vývojáři, tak i uživateli vytvářejícími HTML
stránky nebo pracujícími s&nbsp;různými soubory XML, bylo jen otázkou času, kdy
se objeví vhodný <strong>univerzální</strong> modul umožňující s&nbsp;<i>code
snippets</i> snadno manipulovat. Ve skutečnosti je těchto modulů
k&nbsp;dispozici celá řada; pro účely tohoto článku jsem vybral jeden
z&nbsp;nejpropracovanějších modulů nazvaný <strong>snipMate</strong>, který je
dostupný na adrese <a
href="http://www.vim.org/scripts/script.php?script_id=2540">http://www.vim.org/scripts/script.php?script_id=2540</a>.
Název tohoto modulu je inspirovaný editorem <strong>TextMate</strong>, který je
poměrně rozšířený mezi komunitou vývojářů pracujících s&nbsp;Mac OS.</p>

<a href="http://i.iinfo.cz/images/446/vim09-10.png"><img src="http://i.iinfo.cz/images/446/vim09-10-prev.png" width="370" height="252" alt="&#160;" /></a>
<p><i>Obrázek 10: Ukázka šablony s&nbsp;kostrami příkazů používaných ve Vim
Scriptu.</i></p>



<p><a name="k07"></a></p>
<h2>7. Instalace modulu snipMate, podporované programovací a značkovací jazyky</h2>

<p>Práce s&nbsp;modulem <strong>snipMate</strong> je ve skutečnosti velmi
jednoduchá. Po stažení archivu se skriptem i dalšími pomocnými soubory lze
tento archiv rozbalit do adresáře <strong>~/.vim</strong>, popř.&nbsp;je možné
jeho obsah překopírovat do adresáře obsahujícího běhové soubory samotného
<i>Vimu</i>, což je většinou adresář <strong>/usr/share/vim/vimXX</strong>, kde
<strong>XX</strong> je číslo verze <i>Vimu</i> bez oddělovací tečky, například
72 pro verzi 7.2. Po úspěšné instalaci je modul <strong>snipMate</strong>
připraven k&nbsp;automatickému načtení v&nbsp;případě, že se edituje některý ze
známých typů souborů. Automatické načtení modulu je provedeno díky tomu, že se
inicializační skript celého <strong>snipMate</strong> nachází
v&nbsp;podadresáři <strong>autoload</strong>. Jaké typy souborů jsou
v&nbsp;nainstalované verzi <strong>snipMate</strong> podporovány lze zjistit
jednoduše pomocí příkazu:</p>

<pre>
:Explore ~/.vim/snippets
</pre>

<a href="http://i.iinfo.cz/images/446/vim09-11.png"><img src="http://i.iinfo.cz/images/446/vim09-11-prev.png" width="370" height="252" alt="&#160;" /></a>
<p><i>Obrázek 11: Vytvoření nové funkce v&nbsp;programovacím jazyku Java pomocí
šablony.</i></p>

<p>V&nbsp;současné verzi jsou podporovány následující programovací a značkovací
jazyky:</p>

<table>
<tr><td> #</td><td>Soubor s&nbsp;definicí koster příkazů</td></tr>
<tr><td> 1</td><td>autoit    </td></tr>
<tr><td> 2</td><td>c         </td></td></tr>
<tr><td> 3</td><td>cpp       </td></td></tr>
<tr><td> 4</td><td>html      </td></tr>
<tr><td> 5</td><td>java      </td></tr>
<tr><td> 6</td><td>javascript</td></tr>
<tr><td> 7</td><td>mako      </td></tr>
<tr><td> 8</td><td>objc      </td></tr>
<tr><td> 9</td><td>perl      </td></tr>
<tr><td>10</td><td>php       </td></tr>
<tr><td>11</td><td>python    </td></tr>
<tr><td>12</td><td>ruby      </td></tr>
<tr><td>13</td><td>sh        </td></tr>
<tr><td>14</td><td>snippet   </td></tr>
<tr><td>15</td><td>tcl       </td></tr>
<tr><td>16</td><td>tex       </td></tr>
<tr><td>17</td><td>vim       </td></tr>
<tr><td>18</td><td>zsh       </td></tr>
</table>                    

<a href="http://i.iinfo.cz/images/446/vim09-12.png"><img src="http://i.iinfo.cz/images/446/vim09-12-prev.png" width="370" height="252" alt="&#160;" /></a>
<p><i>Obrázek 12: Pomocí klávesy Tab lze postupně doplnit název funkce, její
návratovou hodnotu, parametry i seznam vyhazovaných výjimek.</i></p>



<p><a name="k08"></a></p>
<h2>8. Příklady použití modulu snipMate</h2>

<p>Práce s&nbsp;modulem <strong>snipMate</strong> je velmi jednoduchá.
Postačuje si zjistit (popř.&nbsp;i změnit) zkratky používané tímto modulem pro
daný programovací jazyk. Například pro jazyky C, C++ či Java existuje zkratka
<strong>for</strong> určená pro poloautomatické vytvoření programové smyčky.
Při psaní kódu tedy stačí napsat trojici znaků &bdquo;for&ldquo; a ihned poté
stlačit klávesu <strong>Tab</strong>. Ihned poté dojde k&nbsp;vložení kostry
smyčky do editovaného textu, to však není vše, protože opětovným stlačováním
klávesy <strong>Tab</strong> je možné se přesouvat na variabilní
(tj.&nbsp;editovatelné) části smyčky, zejména na jméno řídicí proměnné, limity
cyklu a samozřejmě i na prozatím prázdné tělo smyčky. Zajímavé přitom je, že
při editaci jména řídicí proměnné se toto jméno současně mění na všech třech
místech, tj.&nbsp;jak v&nbsp;inicializačním příkazu (přiřazení počáteční
hodnoty do proměnné), tak i v&nbsp;podmínce pro ukončení smyčky a
v&nbsp;iteračním příkazu. Celý postup vytvoření smyčky je ve skutečnosti velmi
jednoduchý, jak je to ostatně patrné z&nbsp;následující sekvence
screenshotů:</p>

<a href="http://i.iinfo.cz/images/446/vim09-13.png"><img src="http://i.iinfo.cz/images/446/vim09-13-prev.png" width="370" height="252" alt="&#160;" /></a>
<p><i>Obrázek 13: Vytvoření počítané smyčky <strong>for</strong>
v&nbsp;programovacím jazyce C pomocí modulu snipMate: zápis textu
"for".</i></p>

<a href="http://i.iinfo.cz/images/446/vim09-14.png"><img src="http://i.iinfo.cz/images/446/vim09-14-prev.png" width="370" height="252" alt="&#160;" /></a>
<p><i>Obrázek 14: Po stlačení klávesy Tab se smyčka vytvoří a kurzor se přesune
na první variabilní (editovatelnou) položku.</i></p>

<a href="http://i.iinfo.cz/images/446/vim09-15.png"><img src="http://i.iinfo.cz/images/446/vim09-15-prev.png" width="370" height="252" alt="&#160;" /></a>
<p><i>Obrázek 15: Po dalším stlačení klávesy Tab lze přejmenovat řídicí
proměnnou smyčky.</i></p>

<a href="http://i.iinfo.cz/images/446/vim09-16.png"><img src="http://i.iinfo.cz/images/446/vim09-16-prev.png" width="370" height="252" alt="&#160;" /></a>
<p><i>Obrázek 16: Po čtvrtém stlačení klávesy Tab se kurzor přemístí do těla
smyčky.</i></p>



<p><a name="k09"></a></p>
<h2>9. Odkazy na Internetu</h2>

<ol>

<li>snipMate : TextMate-style snippets for Vim <br />
<a href="http://www.vim.org/scripts/script.php?script_id=2540">http://www.vim.org/scripts/script.php?script_id=2540</a>
</li>

<li>msanders / snipmate.vim<br />
<a href="https://github.com/msanders/snipmate.vim">https://github.com/msanders/snipmate.vim</a>
</li>

<li>snipMate.vim Introductory Screencast<br />
<a href="http://vimeo.com/3535418">http://vimeo.com/3535418</a>
</li>

<li>Clewn home page<br />
<a href="http://clewn.sourceforge.net/">http://clewn.sourceforge.net/</a>
</li>

<li>How to connect vim with gdb - using clewn<br />
<a href="http://chunhao.net/blog/how-to-connect-vim-with-gdb-using-clewn">http://chunhao.net/blog/how-to-connect-vim-with-gdb-using-clewn</a>
</li>

<li>yavdb : Yet Another (Generic) Vim Debugger Integration<br />
<a href="http://www.vim.org/scripts/script.php?script_id=1954">http://www.vim.org/scripts/script.php?script_id=1954</a>
</li>

<li>Vim home page<br />
<a href="http://www.vim.org/">http://www.vim.org/</a>
</li>

<li>Exuberant ctags<br />
<a href="http://ctags.sourceforge.net/">http://ctags.sourceforge.net/</a>
</li>

<li>xxd (man page)<br />
<a href="http://www.linux-tutorial.info/modules.php?name=ManPage&sec=1&manpage=xxd">http://www.linux-tutorial.info/modules.php?name=ManPage&sec=1&manpage=xxd</a>
</li>

<li>vim (man page)<br />
<a href="http://www.linux-tutorial.info/modules.php?name=ManPage&sec=1&manpage=vim">http://www.linux-tutorial.info/modules.php?name=ManPage&sec=1&manpage=vim</a>
</li>

<li>ctags (man page)<br />
<a href="http://www.linux-tutorial.info/modules.php?name=ManPage&sec=1&manpage=ctags">http://www.linux-tutorial.info/modules.php?name=ManPage&sec=1&manpage=ctags</a>
</li>

<li>cscope (man page)<br />
<a href="http://www.linux-tutorial.info/modules.php?name=ManPage&sec=1&manpage=cscope">http://www.linux-tutorial.info/modules.php?name=ManPage&sec=1&manpage=cscope</a>
</li>

<li>Tutorial: Make Vim as Your C/C++ IDE Using c.vim Plugin<br />
<a href="http://www.thegeekstuff.com/2009/01/tutorial-make-vim-as-your-cc-ide-using-cvim-plugin/">http://www.thegeekstuff.com/2009/01/tutorial-make-vim-as-your-cc-ide-using-cvim-plugin/</a>
</li>

<li>c.vim : C/C++ IDE<br />
<a href="http://vim.sourceforge.net/scripts/script.php?script_id=213">http://vim.sourceforge.net/scripts/script.php?script_id=213</a>
</li>

<li>c.vim : C/C++ IDE key mappings<br />
<a href="http://lug.fh-swf.de/vim/vim-c/c-hotkeys.pdf">http://lug.fh-swf.de/vim/vim-c/c-hotkeys.pdf</a>
</li>

<li>Základní základy editoru Vim<br />
<a href="http://www.root.cz/clanky/zakladni-zaklady-editoru-vim/">http://www.root.cz/clanky/zakladni-zaklady-editoru-vim/</a>
</li>

<li>Jak si přizpůsobit Vim<br />
<a href="http://www.root.cz/serialy/jak-si-prizpusobit-vim/">http://www.root.cz/serialy/jak-si-prizpusobit-vim/</a>
</li>

<li>Novinky ve VIM 7: Úvodní část - speller<br />
<a href="http://www.root.cz/vim-sedm-prvni-cast/">http://www.root.cz/vim-sedm-prvni-cast/</a>
</li>

<li>Novinky ve VIM 7: Skriptovací jazyk<br />
<a href="http://www.root.cz/vim-sedm-druha-cast/">http://www.root.cz/vim-sedm-druha-cast/</a>
</li>

<li>vim2elvis: Přednosti a nedostaky Elvise v porovnání s Vimem<br />
<a href="http://www.root.cz/clanky/vim2elvis-1/">http://www.root.cz/clanky/vim2elvis-1/</a>
</li>

<li>vim2elvis: Shodné znaky mezi Elvisem a Vimem, nastavení­editoru<br />
<a href="http://www.root.cz/clanky/vim2elvis-2/">http://www.root.cz/clanky/vim2elvis-2/</a>
</li>

<li>Nej... VIM pluginy (1)<br />
<a href="http://www.root.cz/clanky/nej-vim-pluginy/">http://www.root.cz/clanky/nej-vim-pluginy/</a>
</li>

<li>Taglist (plugin)<br />
<a href="http://www.vim.org/scripts/script.php?script_id=273">http://www.vim.org/scripts/script.php?script_id=273</a>
</li>

<li>The NERD tree: A tree explorer plugin for navigating the filesystem<br />
<a href="http://www.vim.org/scripts/script.php?script_id=1658">http://www.vim.org/scripts/script.php?script_id=1658</a>
</li>

<li>JavaBrowser : Shows java file class, package in a tree as in IDEs. Java source browser.<br />
<a href="http://www.vim.org/scripts/script.php?script_id=588">http://www.vim.org/scripts/script.php?script_id=588</a>
</li>

<li>snippetsEmu : An attempt to emulate TextMate's snippet expansion<br />
<a href="http://www.vim.org/scripts/script.php?script_id=1318">http://www.vim.org/scripts/script.php?script_id=1318</a>
</li>

<li>Scroll Lock (Necyklopedie)<br />
<a href="http://necyklopedie.wikia.com/wiki/Scroll_lock">http://necyklopedie.wikia.com/wiki/Scroll_lock</a>
</li>

<li>Caps Lock (Necyklopedie)<br />
<a href="http://necyklopedie.wikia.com/wiki/Caps_Lock">http://necyklopedie.wikia.com/wiki/Caps_Lock</a>
</li>

<li>Avoid the escape key<br />
<a href="http://vim.wikia.com/wiki/Avoid_the_escape_key">http://vim.wikia.com/wiki/Avoid_the_escape_key</a>
</li>

<li>Map caps lock to escape in XWindows<br />
<a href="http://vim.wikia.com/wiki/VimTip166">http://vim.wikia.com/wiki/VimTip166</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2011</small></p>
</body>
</html>

