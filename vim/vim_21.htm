<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Užitečné skripty a pluginy pro textový editor Vim (3.část)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Užitečné skripty a pluginy pro textový editor Vim (3.část)</h1>

<h3>Pavel Tišnovský</h3>

<p></p>

<h1>Úvodník</h1>

<p>Ve třetí části článku o užitečných skriptech a pluginech rozšiřujících schopnosti textového editoru Vim si popíšeme následující pětici pluginů: Calendar, Rainbow Parentheses, vim-signature, SearchComplete a nakonec i populární plugin nazvaný ctrlp.vim.</p>



<h2>Obsah</h2>

<p><a href="#k01">1. Užitečné skripty a pluginy pro textový editor Vim (3.část)</a></p>
<p><a href="#k02">2. Plugin Calendar</a></p>
<p>&nbsp;&nbsp;&nbsp;<a href="#k021">2.1 Popis pluginu Calendar</a></p>
<p>&nbsp;&nbsp;&nbsp;<a href="#k022">2.2 Instalace pluginu Calendar</a></p>
<p>&nbsp;&nbsp;&nbsp;<a href="#k023">2.3 Použití pluginu Calendar</a></p>
<p><a href="#k03">3. Plugin Rainbow Parentheses</a></p>
<p>&nbsp;&nbsp;&nbsp;<a href="#k031">3.1 Popis pluginu Rainbow Parentheses</a></p>
<p>&nbsp;&nbsp;&nbsp;<a href="#k032">3.2 Instalace pluginu Rainbow Parentheses</a></p>
<p>&nbsp;&nbsp;&nbsp;<a href="#k033">3.3 Použití pluginu Rainbow Parentheses</a></p>
<p><a href="#k04">4. Plugin vim-signature</a></p>
<p>&nbsp;&nbsp;&nbsp;<a href="#k041">4.1 Popis pluginu vim-signature</a></p>
<p>&nbsp;&nbsp;&nbsp;<a href="#k042">4.2 Instalace pluginu vim-signature</a></p>
<p>&nbsp;&nbsp;&nbsp;<a href="#k043">4.3 Použití pluginu vim-signature</a></p>
<p><a href="#k05">5. Plugin SearchComplete</a></p>
<p>&nbsp;&nbsp;&nbsp;<a href="#k051">5.1 Popis pluginu SearchComplete</a></p>
<p>&nbsp;&nbsp;&nbsp;<a href="#k052">5.2 Instalace pluginu SearchComplete</a></p>
<p>&nbsp;&nbsp;&nbsp;<a href="#k053">5.3 Použití pluginu SearchComplete</a></p>
<p><a href="#k06">6. Plugin ctrlp.vim</a></p>
<p>&nbsp;&nbsp;&nbsp;<a href="#k061">6.1 Popis pluginu ctrlp.vim</a></p>
<p>&nbsp;&nbsp;&nbsp;<a href="#k062">6.2 Instalace pluginu ctrlp.vim</a></p>
<p>&nbsp;&nbsp;&nbsp;<a href="#k063">6.3 Použití pluginu ctrlp.vim</a></p>
<p><a href="#k07">7. Odkazy na Internetu</a></p>



<p><a name="k01"></a></p>
<h2 id="k01">1. Užitečné skripty a pluginy pro textový editor Vim (3.část)</h2>

<p>Ve třetí části článku o užitečných skriptech a pluginech určených pro
textový editor <i>Vim</i> se seznámíme s&nbsp;pěti přídavnými moduly. Některé
z&nbsp;těchto modulů jsou vlastně velmi jednoduché (stále však zůstávají
praktické), další moduly jsou již mnohem komplikovanější. Mezi jednoduché
pluginy, s&nbsp;nimiž se dnes seznámíme, patří především přídavný modul nazvaný
příznačně <a href="#k02">Calendar</a> popsaný ve druhé kapitole a taktéž modul
pojmenovaný <a href="#k03">Rainbow Parentheses</a>, o němž se zmíníme
v&nbsp;kapitole třetí. Nezapomeneme ani na plugin <a
href="#k04">vim-signature</a> a <a href="#k05">SearchComplete</a>. Mezi
složitější moduly lze počítat především plugin <a href="#k06">ctrlp.vim</a>.
Všechny dnes popisované přídavné moduly mají jednu společnou vlastnost &ndash;
mohou je využít prakticky všichni uživatelé, ať již se jedná o programátory,
administrátory či tvůrce různých textových dokumentů. Až v&nbsp;části
navazující se zaměříme na pluginy určené pro jednotlivé programovací či
značkovací jazyky.</p>

<a href="http://www.root.cz/obrazek/202051/"><img src="http://i.iinfo.cz/images/173/vim3-1-prev.png" class="image-202051" width="370" height="243" alt="&#160;" /></a>
<p><i>Obrázek 1: Nápověda k&nbsp;pluginu Calendar popsaného v&nbsp;následující kapitole.</i></p>



<p><a name="k02"></a></p>
<h2 id="k02">2. Plugin Calendar</h2>

<p><a name="k021"></a></p>
<h3 id="k021">2.1 Popis pluginu Calendar</h3>

<p>První vimovský plugin, který si dnes popíšeme, se jmenuje jednoduše
<i>Calendar</i>. Název tohoto pluginu velmi přesně popisuje jeho funkci,
protože se skutečně jedná o kalendář, který je navíc doplněný o možnost psát (a
samozřejmě i zobrazovat) poznámky přidané k&nbsp;jednotlivým dnům. Samotný
kalendář se zobrazuje ve vyhrazeném okně <i>Vimu</i> a již při jeho vyvolání
lze ovlivnit způsob zobrazení kalendáře &ndash; umístění měsíců vedle sebe nebo
pod sebe (viz též přiložené screenshoty). Poznámky zapsané k&nbsp;jednotlivým
dnům se ukládají do jednoduchých textových souborů (používá se zvýraznění
syntaxe Markdown) umístěných v&nbsp;podadresářích uložených v&nbsp;adresáři
<strong>~/diary</strong>. Díky tomu, že je formát poznámek skutečně velmi
jednoduchý, lze je snadno prohledávat například příkazem <strong>grep</strong>.
Tento plugin je naprogramovaný čistě ve VimScriptu, což znamená, že je ho možné
použít jak v&nbsp;Linuxu, tak i v&nbsp;Microsoft Windows. O této vlastnosti se
zmiňuji především z&nbsp;toho důvodu, že existují i další implementace
kalendáře, které však volají externí (unixový) příkaz <strong>cal</strong>.</p>

<a href="http://www.root.cz/obrazek/202052/"><img src="http://i.iinfo.cz/images/173/vim3-2-prev.png" class="image-202052" width="370" height="243" alt="&#160;" /></a>
<p><i>Obrázek 2: Zobrazení kalendáře ve vertikálně rozděleném okně. Aktuální
den je zvýrazněn barevně a navíc je u něj zobrazena hvězdička.</i></p>



<p><a name="k022"></a></p>
<h3 id="k022">2.2 Instalace pluginu Calendar</h3>

<p>Instalace pluginu <i>Calendar</i> je velmi jednoduchá: postačuje stáhnout <a
href="http://www.vim.org/scripts/download_script.php?src_id=19707">archiv
obsahující tento skript</a> a rozbalit ho do podadresáře
<strong>~/.vim/bundle</strong>. Opět tedy předpokládáme, že je nainstalován
skript/správce balíčků <i>Pathogen</i>, o němž jsme se zmínili <a
href="http://www.root.cz/clanky/uzitecne-skripty-a-pluginy-pro-textovy-editor-vim/">v&nbsp;první
části tohoto článku</a>. Instalaci pluginu <i>Calendar</i> provedeme
následující sekvencí příkazů:</p>

<pre>
wget -O calendar.zip http://www.vim.org/scripts/download_script.php?src_id=19707
mkdir ~/.vim/bundle/calendar
unzip calendar.zip -d ~/.vim/bundle/calendar 
rm calendar.zip
</pre>

<p>Výsledná struktura adresáře <strong>~/.vim/</strong> by mohla vypadat
následovně:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   └── vim-fugitive
│       ├── doc
│       └── plugin
└── spell
</pre>

<a href="http://www.root.cz/obrazek/202053/"><img src="http://i.iinfo.cz/images/173/vim3-3-prev.png" class="image-202053" width="370" height="243" alt="&#160;" /></a>
<p><i>Obrázek 3: Poznámka vytvořená k&nbsp;vybranému dni. Povšimněte si, že se
díky použití jazyka Markdown nadpisy a další prvky poznámky barevně
zvýrazňují.</i></p>



<p><a name="k023"></a></p>
<h3 id="k023">2.3 Použití pluginu Calendar</h3>

<p>V&nbsp;pluginu <i>Calendar</i> jsou definovány dva nové příkazy:</p>

<table>
<tr><th>Příkaz</th><th>Význam</th></tr>
<tr><td>:Calendar</td><td>vertikální rozdělení okna a zobrazení kalendáře v&nbsp;novém okně nalevo</td></tr>
<tr><td>:CalendarH</td><td>horizontální rozdělení okna a zobrazení kalendáře v&nbsp;novém okně dole</td></tr>
</table>

<p>V&nbsp;okně se zobrazeným kalendářem je možné použít následující
klávesy:</p>

<table>
<tr><th>Klávesa</th><th>Význam</th></tr>
<tr><td>šipka doleva</td><td>předchozí měsíc</td></tr>
<tr><td>šipka doprava</td><td>následující měsíc</td></tr>
<tr><td>šipka nahoru</td><td>předchozí rok</td></tr>
<tr><td>šipka dolů</td><td>následující rok</td></tr>
<tr><td>t</td><td>přechod na aktuální datum</td></tr>
<tr><td>q</td><td>uzavření okna s kalendářem</td></tr>
<tr><td>Enter</td><td>zobrazení/vytvoření poznámky pro vybraný den</td></tr>
</table>

<p>Struktura adresáře <strong>~/diary</strong>, do níž se pro jednotlivé dny
ukládají poznámky, je velmi jednoduchá:</p>

<pre>
diary
└── 2015
    └── 3
        ├── 27.md
        └── 6.md
</pre>

<a href="http://www.root.cz/obrazek/202054/"><img src="http://i.iinfo.cz/images/173/vim3-4-prev.png" class="image-202054" width="370" height="243" alt="&#160;" /></a>
<p><i>Obrázek 4: Zobrazení kalendáře v&nbsp;horizontálně rozděleném okně.
Aktuální den je zvýrazněn barevně a navíc je u něj zobrazena hvězdička.</i></p>



<p><a name="k03"></a></p>
<h2 id="k03">3. Plugin Rainbow Parentheses</h2>

<p><a name="k031"></a></p>
<h3 id="k031">3.1 Popis pluginu Rainbow Parentheses</h3>

<p>Dalším jednoduchým, ovšem v&nbsp;praxi velmi užitečným pluginem, je přídavný
modul nazvaný <i>Rainbow Parenthesis</i>. Tento plugin lze využít pro barevné
odlišení párových závorek popř.&nbsp;taktéž &ndash; což může být pro mnoho
uživatelů ještě zajímavější a užitečnější &ndash; k&nbsp;barevnému odlišení
párových tagů, například vnořených značek <strong>&lt;div&gt;</strong>
v&nbsp;HTML či XHTML. Tento plugin je zcela univerzální, čímž se odlišuje od
podobně zaměřených pluginů, které jsou však specializované například pro
programovací jazyk Lisp či Clojure (tj.&nbsp;pro jazyky, v&nbsp;nichž se párové
závorky vyskytují s&nbsp;relativně vysokou frekvencí). Nejlépe si možnosti
použití přídavného modulu <i>Rainbow Parenthesis</i> ukážeme na několika
screenshotech, které jsou umístěny pod tímto odstavcem.</p>

<a href="http://www.root.cz/obrazek/202055/"><img src="http://i.iinfo.cz/images/173/vim3-5-prev.png" class="image-202055" width="370" height="243" alt="&#160;" /></a>
<p><i>Obrázek 5: Zvýraznění párových závorek ve zdrojovém kódu programovacího
jazyka Clojure.</i></p>

<a href="http://www.root.cz/obrazek/202056/"><img src="http://i.iinfo.cz/images/173/vim3-6-prev.png" class="image-202057" width="370" height="243" alt="&#160;" /></a>
<p><i>Obrázek 6: Zvýraznění párových závorek ve zdrojovém kódu programovacího
jazyka C.</i></p>



<p><a name="k032"></a></p>
<h3 id="k032">3.2 Instalace pluginu Rainbow Parentheses</h3>

<p>Pro instalaci tohoto modulu lze jednoduše použít Git, protože zdrojové kódy
jsou uloženy na GitHubu:</p>

<pre>
cd ~/.vim/bundle
git clone https://github.com/luochen1990/rainbow
Cloning into 'rainbow'...
remote: Counting objects: 308, done.
remote: Total 308 (delta 0), reused 0 (delta 0), pack-reused 308
Receiving objects: 100% (308/308), 604.24 KiB | 628.00 KiB/s, done.
Resolving deltas: 100% (113/113), done.
</pre>

<p>Výsledná struktura adresáře <strong>~/.vim/</strong> by nyní měla vypadat
následovně:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── rainbow
│   │   └── plugin
│   └── vim-fugitive
│       ├── doc
│       └── plugin
└── spell
</pre>

<p>Dále je nutné do konfiguračního souboru <strong>.vimrc</strong> přidat tento
řádek:</p>

<pre>
let g:rainbow_active = 1
</pre>

<p>Funkce pluginu <i>Rainbow Parentheses</i> se projeví po novém startu
editoru.</p>



<p><a name="k033"></a></p>
<h3 id="k033">3.3 Použití pluginu Rainbow Parentheses</h3>

<p>Plugin <i>Rainbow Parentheses</i> pracuje zcela automaticky po otevření
každého souboru, pro nějž je v&nbsp;modulu zadefinováno, které znaky či skupiny
znaků se mají považovat za párové závorky. K&nbsp;dispozici je jeden příkaz pro
zapnutí či vypnutí funkce tohoto pluginu:</p>

<table>
<tr><th>Příkaz</th><th>Význam</th></tr>
<tr><td>:RainbowToggle</td><td>zapnutí či vypnutí barevného zvýraznění párových závorek</td></tr>
</table>

<p>Nastavení pluginu (lze změnit editací zdrojového skriptu):</p>

<table>
<tr><th>Soubor</th><th>Párové závorky</th></tr>
<tr><td>*</td><td>() [] {}</td></tr>
<tr><td>*.tex</td><td>() []</td></tr>
<tr><td>*.vim</td><td>() [] {}</td></tr>
<tr><td>*.xml</td><td>&lt;jméno-tagu  &lt;/</td></tr>
<tr><td>*.xhtml</td><td>&lt;jméno-tagu  &lt;/</td></tr>
<tr><td>*.html</td><td>dtto kromě několika vybraných nepárových tagů typu &lt;br&gt; atd.</td></tr>
</table>

<a href="http://www.root.cz/obrazek/202057/"><img src="http://i.iinfo.cz/images/173/vim3-7-prev.png" class="image-202057" width="370" height="243" alt="&#160;" /></a>
<p><i>Obrázek 7: Zvýraznění párových tagů v&nbsp;HTML dokumentu.</i></p>

<a href="http://www.root.cz/obrazek/202058/"><img src="http://i.iinfo.cz/images/173/vim3-8-prev.png" class="image-202058" width="370" height="243" alt="&#160;" /></a>
<p><i>Obrázek 8: Zákaz zvýraznění párových tagů v&nbsp;HTML dokumentu příkazem
<strong>:RainbowToggle</strong>.</i></p>



<p><a name="k04"></a></p>
<h2 id="k04">4. Plugin vim-signature</h2>

<p>V&nbsp;textovém editoru <i>Vim</i> se jak při běžné editaci, tak i při
vytváření maker poměrně často pracuje s&nbsp;takzvanými značkami
(<i>marks</i>). Nejedná se však o značky vytvářené externími nástroji a
ukládané většinou do souboru pojmenovaného <strong>tags</strong>, ale o interní
seznam pozic kurzoru (jakési &bdquo;špendlíky&ldquo; zapíchnuté do důležitých
míst) v&nbsp;souboru, na které se lze během editace vrátit, nebo na něž se lze
odkazovat. Podobnou funkcionalitu nabízí i mnohé další programátorské textové
editory, ovšem u nich se většinou jedná o maximálně deset značek, zatímco ve
Vimu může být značek mnohem více, protože každé značce je přiřazeno
jednopísmenné označení.</p>

<a href="http://i.iinfo.cz/images/42/vim04-1.png"><img src="http://i.iinfo.cz/images/42/vim04-1-prev.png" width="370" height="221" alt=" " /></a>
<p><i>Obrázek 9: Příkaz :marks vypíše všechny platné značky pro právě
aktivní buffer.</i></p>

<p>V&nbsp;rámci jednoho souboru lze lokálně používat značky pojmenované malými
písmeny <strong>a</strong> až <strong>z</strong>, zatímco značky pojmenované
velkými písmeny <strong>A</strong> až <strong>Z</strong> si
&bdquo;pamatují&ldquo; i jméno souboru, v&nbsp;němž jsou definovány, tudíž se
jedná o značky globální. Speciální význam mají značky se jmény
<strong>0</strong> až <strong>9</strong> (naplňované většinou při ukončování
<i>Vimu</i>) a taktéž v&nbsp;některých případech velmi užitečná značka
<strong>"</strong>. Významy některých jmen značek (ve skutečnosti jich je ještě
mnohem více) jsou vypsány v&nbsp;následující tabulce:</p>

<table>
<tr><th>Jméno značky</th><th>Definice značky</th><th>Význam</th></tr>
<tr><td>a-z</td><td>manuálně</td><td>značky lokální v&nbsp;rámci souboru</td></tr>
<tr><td>A-Z</td><td>manuálně</td><td>značky globální, ke značce je připojeno i jméno souboru</td></tr>
<tr><td>0-9</td><td>automaticky</td><td>posledních deset pozic kurzoru při opuštění Vimu</td></tr>
<tr><td>&lt;</td><td>automaticky</td><td>začátek vybraného bloku</td></tr>
<tr><td>&gt;</td><td>automaticky</td><td>konec vybraného bloku</td></tr>
<tr><td>"</td><td>automaticky</td><td>pozice kurzoru při zavření bloku</td></tr>
<tr><td>^</td><td>automaticky</td><td>pozice kurzoru, na níž se kurzor naposledy nacházel ve vkládacím režimu</td></tr>
</table>

<a href="http://i.iinfo.cz/images/42/vim04-2.png"><img src="http://i.iinfo.cz/images/42/vim04-2-prev.png" width="370" height="221" alt=" " /></a>
<p><i>Obrázek 10: Příklad výstupu příkazu :marks v&nbsp;případě, že jsou
definovány čtyři globální značky A, B, C a Z.</i></p>



<p><a name="k041"></a></p>
<h3 id="k041">4.1 Popis pluginu vim-signature</h3>

<p>Značky za běžných okolností nejsou v&nbsp;editovaných dokumentech nijak
viditelné, což ovšem poněkud zmenšuje jejich význam, protože vlastně netvoří
plnohodnotné &bdquo;záložky&ldquo;. Tento nedostatek editoru <i>Vim</i>
napravuje plugin nazvaný <i>vim-signature</i>, jenž využívá první dva sloupce
okna pro zobrazení jmen značek. Vzhledem k&nbsp;omezení na dva sloupce je možné
u každého řádku zobrazit pouze dvě značky, i když jich může být definovaných
mnohem více (ve většině případů však toto omezení není vůbec dramatické). Kromě
toho tento plugin deklaruje nové příkazy, například velmi užitečné příkazy
<strong>m,</strong> a <strong>m.</strong> popsané níže.</p>

<a href="http://www.root.cz/obrazek/202059/"><img src="http://i.iinfo.cz/images/173/vim3-9-prev.png" class="image-202060" width="370" height="243" alt="&#160;" /></a>
<p><i>Obrázek 11: Nápověda k&nbsp;modulu vim-signature.</i></p>



<p><a name="k042"></a></p>
<h3 id="k042">4.2 Instalace pluginu vim-signature</h3>

<p>Po instalaci pluginu <i>vim-signature</i> opět využijeme Git, protože i
tento plugin je uložen na GitHubu:</p>

<pre>
cd ~/.vim/bundle
git clone https://github.com/kshenoy/vim-signature
Cloning into 'vim-signature'...
remote: Counting objects: 867, done.
remote: Total 867 (delta 0), reused 0 (delta 0), pack-reused 867
Receiving objects: 100% (867/867), 832.85 KiB | 483.00 KiB/s, done.
Resolving deltas: 100% (347/347), done.
Checking connectivity... done.
</pre>

<p>Pro jistotu zkontrolujeme obsah adresáře <strong>~/.vim/</strong>:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── rainbow
│   │   └── plugin
│   ├── vim-fugitive
│   │   ├── doc
│   │   └── plugin
│   └── vim-signature
│       ├── doc
│       └── plugin
│           └── signature
└── spell
</pre>

<p>Žádné další speciální nastavování ani povolování tento přídavný modul
nevyžaduje!</p>



<p><a name="k043"></a></p>
<h3 id="k043">4.3 Použití pluginu vim-signature</h3>

<p>Práce se značkami je v&nbsp;mnoha ohledech velmi jednoduchá, ostatně všechny
důležité příkazy najdete v&nbsp;následující tabulce:</p>

<table>
<tr><th>Příkaz</th><th>Význam</th></tr>
<tr><td>:marks</td><td>výpis všech právě aktivních značek</td></tr>
<tr><td>:marks značka</td><td>výpis vybrané značky</td></tr>
<tr><td>ma - mz</td><td>definice lokální značky a-z</td></tr>
<tr><td>dma - dmz</td><td>smazání lokální značky a-z (přidáno pluginem)</td></tr>
<tr><td>mA - mZ</td><td>definice globální značky A-Z</td></tr>
<tr><td>dmA - dmZ</td><td>smazání globální značky A-Z (přidáno pluginem)</td></tr>
<tr><td>m,</td><td>vytvoření nové značky, automatická volba písmene (přidáno pluginem)</td></tr>
<tr><td>m.</td><td>vytvoření nové značky, automatická volba písmene; pokud značka existuje, zruší se (přidáno pluginem)</td></tr>
<tr><td>'a - 'z</td><td>skok na řádek, kde je značka definovaná (jedná se o příkaz pohybu kurzoru!)</td></tr>
<tr><td>'A - 'Z</td><td>skok na soubor a řádek, kde je značka definovaná</td></tr>
<tr><td>`a - `z</td><td>skok na přesné místo, kde je značka definovaná (jedná se o příkaz pohybu kurzoru!)</td></tr>
<tr><td>'A - 'Z</td><td>skok na přesné místo (řádek i sloupec), kde je značka definovaná</td></tr>
</table>

<p>Další příkazy jsou uvedeny v&nbsp;nápovědě:</p>

<pre>
:help signature.txt
</pre>

<p>V&nbsp;předchozí tabulce bylo uvedeno, že příkazy <strong>'a</strong> -
<strong>'z</strong> i <strong>`a</strong> až <strong>`z</strong> jsou chápané
jako příkazy pro pohyb kurzoru, což znamená, že tyto příkazy lze kombinovat
například s&nbsp;editačními operátory <strong>d</strong> (<i>delete</i>),
<strong>y</strong> (<i>yank</i>) a <strong>c</strong> (<i>change</i>). To je
velmi užitečné, protože lze snadno vytvořit (lépe řečeno pouze označit) začátek
&bdquo;bloku&ldquo;, například příkazem <strong>ma</strong> a posléze je možné
kurzor přesunout na konec bloku a zvolit jeden z&nbsp;následujících příkazů
(užitečnost ještě mnohem více stoupá při použití značek v&nbsp;makrech):</p>

<table>
<tr><th>Příkaz</th><th>Význam</th></tr>
<tr><td>c`a</td><td>přepis části textu, jehož začátek je označený značkou <strong>a</strong> a konec je určený aktuální pozicí textového kurzoru</td></tr>
<tr><td>d`a</td><td>výmaz části textu, jehož začátek je označený značkou <strong>a</strong> a konec je určený aktuální pozicí textového kurzoru</td></tr>
<tr><td>y`a</td><td>vložení části textu, jehož začátek je označený značkou <strong>a</strong> a konec je určený aktuální pozicí textového kurzoru, do implicitního registru (bližší informace o registrech budou uvedeny v&nbsp;navazujícím textu)</td></tr>
<tr><td>gu`a</td><td>změna na malá písmena</td></tr>
<tr><td>gu`a</td><td>změna na velká písmena</td></tr>
<tr><td>gq`a</td><td>zformátování bloku (jako textu)</td></tr>
<tr><td>=`a </td><td>zformátování bloku (jako zdrojového kódu)</td></tr>
</table>

<a href="http://www.root.cz/obrazek/202060/"><img src="http://i.iinfo.cz/images/173/vim3-10-prev.png" class="image-202060" width="370" height="243" alt="&#160;" /></a>
<p><i>Obrázek 12: Na třech řádcích byla vytvořena jedna lokální značka
<strong>a</strong>, <strong>b</strong>, <strong>c</strong>, na dalším řádku pak
dvě lokální značky <strong>d</strong> a <strong>e</strong>.</i></p>

<a href="http://www.root.cz/obrazek/202061/"><img src="http://i.iinfo.cz/images/173/vim3-11-prev.png" class="image-202061" width="370" height="243" alt="&#160;" /></a>
<p><i>Obrázek 13: Použití globálních značek i speciálních značek platných pouze
pro tento plugin.</i></p>



<p><a name="k05"></a></p>
<h2 id="k05">5. Plugin SearchComplete</h2>

<p><a name="k051"></a></p>
<h3 id="k051">5.1 Popis pluginu SearchComplete</h3>

<p>Plugin nazvaný <i>SearchComplete</i> je typickou ukázkou přídavného modulu,
který sice svým uživatelům nabízí pouze jedinou funkci, která jim ovšem dokáže
poměrně významným způsobem zpříjemnit život. Tento modul funguje následovně: po
zadání příkazu /, kterým se zahajuje vyhledávání, je možné pomocí klávesy
<strong>&lt;Tab&gt;</strong> automaticky doplňovat slova nalezená
v&nbsp;editovaném souboru (resp.&nbsp;přesněji řečeno v&nbsp;editovaném
bufferu). Žádnou další funkci tento plugin nenabízí, ovšem jeho používání se
ukazuje být silně návykové :-). Relativně jednoduchou úpravou zdrojového kódu
lze docílit toho, aby tento plugin správně reagoval i na příkaz ?, tj.&nbsp;na
vyhledávání textu opačným směrem.</p>



<p><a name="k052"></a></p>
<h3 id="k052">5.2 Instalace pluginu SearchComplete</h3>

<p>Instalaci tohoto přídavného modulu provedeme přes Git:</p>

<pre>
cd ~/vim/bundle
git clone https://github.com/vim-scripts/SearchComplete
Cloning into 'SearchComplete'...
remote: Counting objects: 11, done.
remote: Total 11 (delta 0), reused 0 (delta 0), pack-reused 11
Unpacking objects: 100% (11/11), done.
Checking connectivity... done.
</pre>

<p>Opět pro jistotu zkontrolujeme obsah adresáře
<strong>~/.vim/</strong>:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── rainbow
│   │   └── plugin
│   ├── searchcomplete
│   │   └── plugin
│   ├── vim-fugitive
│   │   ├── doc
│   │   └── plugin
│   └── vim-signature
│       ├── doc
│       └── plugin
│           └── signature
└── spell
</pre>

<p>Žádné další nastavení není zapotřebí provádět &ndash; plugin začne ihned
fungovat.</p>



<p><a name="k053"></a></p>
<h3 id="k053">5.3 Použití pluginu SearchComplete</h3>

<p>Použití pluginu <i>SearchComplete</i> je velmi snadné a vlastně i
automatické &ndash; po zahájení vyhledávání příkazem <strong>/</strong>
(lomítko) je možné buď přímo stlačit klávesu <strong>[Tab]</strong> a procházet
tak všemi symboly v&nbsp;editovaném souboru, nebo je možné napsat jen několik
počátečních písmen symbolu a nechat si zbytek automaticky doplnit. Klávesou
<strong>[Tab]</strong> lze přepínat mezi všemi nalezenými možnostmi.</p>



<p><a name="k06"></a></p>
<h2 id="k06">6. Plugin ctrlp.vim</h2>

<p><a name="k061"></a></p>
<h3 id="k061">6.1 Popis pluginu ctrlp.vim</h3>

<p>Pro mnoho uživatelů textového editoru <i>Vim</i> se stal velmi užitečným
přídavným modulem plugin nazvaný <i>ctrlp.vim</i>. Po instalaci tohoto pluginu
je možné přes klávesovou zkratku <strong>Ctrl-P</strong>, která modulu dala
název, vyhledávat soubory, buffery atd., a to i s&nbsp;využitím regulárních
výrazů. Podobně jako samotný <i>Vim</i>, i plugin <i>ctrlp.vim</i> se může
nacházet v&nbsp;několika režimech, mezi nimiž se uživatel přepíná několika
klávesovými zkratkami (každý režim je reprezentován jinou výzvou &ndash;
prompt). Tento plugin taktéž dokáže vytvářet soubory i adresáře, otevřít větší
množství souborů současně apod. Jedná se tedy o alternativu k&nbsp;minule
popsanému pluginu <i>NERD Tree</i>, i když způsob ovládání <i>NERT Tree</i> se
značně odlišuje od ovládání <i>ctrlp.vim</i> &ndash; každému uživateli bude
vyhovovat něco jiného (druhý jmenovaný plugin má nepochybně větší množství
příkazů, ovšem zpočátku je poněkud nepřehledný &ndash; tento problém však po
několika použitích zmizí).</p>

<a href="http://www.root.cz/obrazek/202062/"><img src="http://i.iinfo.cz/images/173/vim3-12-prev.png" class="image-202062" width="370" height="243" alt="&#160;" /></a>
<p><i>Obrázek 14: Nápověda k&nbsp;pluginu ctrlp.vim.</i></p>

<a href="http://www.root.cz/obrazek/202063/"><img src="http://i.iinfo.cz/images/173/vim3-13-prev.png" class="image-202063" width="370" height="243" alt="&#160;" /></a>
<p><i>Obrázek 15: Výběr souborů pro editaci s&nbsp;využitím pluginu ctrlp.vim.</i></p>



<p><a name="k062"></a></p>
<h3 id="k062">6.2 Instalace pluginu ctrlp.vim</h3>

<p>Podobně jako tomu bylo u většiny pluginů popsaných v&nbsp;předchozích
kapitolách, i v&nbsp;případě přídavného modulu <i>ctrlp.vim</i> použijeme Git
pro naklonování Git repositáře obsahujícího celý plugin. Naklonování je nutné
provést do adresáře <strong>~/.vim/bundle</strong>, což zajistí následující
dvojice příkazů:</p>

<pre>
cd ~/.vim/bundle
git clone https://github.com/kien/ctrlp.vim
Cloning into 'ctrlp.vim'...
remote: Counting objects: 2721, done.
remote: Total 2721 (delta 0), reused 0 (delta 0), pack-reused 2721
Receiving objects: 100% (2721/2721), 843.94 KiB | 660.00 KiB/s, done.
Resolving deltas: 100% (947/947), done.
</pre>

<p>Nyní by mělo být lokálně (tj.&nbsp;pouze pro aktivně přihlášeného uživatele)
nainstalováno všech pět dnes popsaných modulů:</p>

<pre>
.
├── autoload
├── bundle
│   ├── calendar
│   │   ├── autoload
│   │   ├── doc
│   │   └── plugin
│   ├── ctrlp.vim
│   │   ├── autoload
│   │   │   └── ctrlp
│   │   ├── doc
│   │   └── plugin
│   ├── rainbow
│   │   └── plugin
│   ├── SearchComplete
│   │   └── plugin
│   ├── vim-fugitive
│   │   ├── doc
│   │   └── plugin
│   └── vim-signature
│       ├── doc
│       └── plugin
│           └── signature
└── spell
</pre>

<a href="http://www.root.cz/obrazek/202064/"><img src="http://i.iinfo.cz/images/173/vim3-14-prev.png" class="image-202064" width="370" height="243" alt="&#160;" /></a>
<p><i>Obrázek 16: Výběr souborů pro editaci s&nbsp;využitím pluginu ctrlp.vim.</i></p>



<p><a name="k063"></a></p>
<h3 id="k063">6.3 Použití pluginu ctrlp.vim</h3>

<p>Plugin <i>ctrlp.vim</i> se vyvolá v&nbsp;normálním režimu klávesovou
zkratkou <strong>Ctrl-P</strong> (kterou však je možné samozřejmě přemapovat).
Po použití této zkratky se zobrazí nové horizontálně rozdělené okno se
speciálně naformátovaným stavovým řádkem. Změní se i vstupní řádek, do něhož je
možné začít zapisovat jméno souboru, resp.&nbsp;přesněji řečeno část jména
&ndash; mnohdy postačuje zadat několik počátečních písmen či počáteční a
koncové písmeno &ndash; ihned při psaní se seznam souborů zmenšuje či zvětšuje
tak, aby odpovídal zadané masce. Soubory se vyhledávají jak v&nbsp;aktuálním
adresáři, tak i v&nbsp;podadresářích, což je výhodné především ve chvíli, kdy
uživatel pracuje na rozsáhlejším projektu. K&nbsp;dispozici je velké množství
klávesových zkratek, zejména pak:</p>

<table>
<tr><th>Klávesová zkratka</th><th>Význam</th></tr>
<tr><td>Ctrl+D</td><td>přepnutí mezi vyhledáváním ve jménech souborů či i ve jménech souborů a adresářů (výchozí)</td></tr>
<tr><td>Ctrl+R</td><td>přepnutí mezi použitím regexpů či tzv. řetězcového režimu (výchozí)</td></tr>
<tr><td>Ctrl+T</td><td>otevření vybraného souboru v&nbsp;novém tabu</td></tr>
<tr><td>Ctrl+V</td><td>vertikální rozdělení okna a otevření vybraného souboru</td></tr>
<tr><td>Ctrl+S</td><td>horizontální rozdělení okna a otevření vybraného souboru</td></tr>
<tr><td>Ctrl+Z</td><td>označení souboru (vedle jména souboru se zobrazí značka)</td></tr>
<tr><td>Ctrl+O</td><td>otevření všech označených souborů</td></tr>
<tr><td>Tab</td><td>automatické doplnění názvu adresáře</td></tr>
<tr><td>Esc</td><td>zavření okna pluginu <i>ctrlp.vim</i></td></tr>
</table>

<p>V&nbsp;tabulce je mj.&nbsp;zmíněn tzv. řetězcový režim. Jedná se o způsob
reprezentace masky bez explicitního použití regexpů. Po zadání řetězce
&bdquo;abc&ldquo; v&nbsp;řetězcovém režimu je tento řetězec interně chápán jako
regulární výraz &bdquo;a[^a]\{-}b[^b]\{-}c&ldquo;, což sice vypadá poněkud
složitě, nicméně řetězcový režim je v&nbsp;praxi dosti návykový :-)</p>

<a href="http://www.root.cz/obrazek/202065/"><img src="http://i.iinfo.cz/images/173/vim3-15-prev.png" class="image-202065" width="370" height="243" alt="&#160;" /></a>
<p><i>Obrázek 17: Zvýraznění souborů na základě zapsané masky.</i></p>



<p><a name="k07"></a></p>
<h2 id="k07">7. Odkazy na Internetu</h2>

<ol>

<li>SearchComplete<br />
<a href="http://www.vim.org/scripts/script.php?script_id=474">http://www.vim.org/scripts/script.php?script_id=474</a>
</li>

<li>ShowMarks<br />
<a href="http://www.vim.org/scripts/script.php?script_id=152">http://www.vim.org/scripts/script.php?script_id=152</a>
</li>

<li>ctrlp.vim<br />
<a href="https://github.com/kien/ctrlp.vim">https://github.com/kien/ctrlp.vim</a>
</li>

<li>ctrlp.vim<br />
<a href="http://kien.github.io/ctrlp.vim/">http://kien.github.io/ctrlp.vim/</a>
</li>

<li>vim-signature<br />
<a href="https://github.com/kshenoy/vim-signature">https://github.com/kshenoy/vim-signature</a>
</li>

<li>Supertab<br />
<a href="http://www.vim.org/scripts/script.php?script_id=1643">http://www.vim.org/scripts/script.php?script_id=1643</a>
</li>

<li>Supertab (GitHub)<br />
<a href="https://github.com/ervandew/supertab">https://github.com/ervandew/supertab</a>
</li>

<li>Vim Essential Plugin: NERD Tree<br />
<a href="http://code.tutsplus.com/tutorials/vim-essential-plugin-nerdtree--net-19692">http://code.tutsplus.com/tutorials/vim-essential-plugin-nerdtree--net-19692</a>
</li>

<li>The NERD tree : A tree explorer plugin for navigating the filesystem <br />
<a href="http://vim.sourceforge.net/scripts/script.php?script_id=1658">http://vim.sourceforge.net/scripts/script.php?script_id=1658</a>
</li>

<li>NERD Tree Guide<br />
<a href="http://usevim.com/2012/07/18/nerdtree/">http://usevim.com/2012/07/18/nerdtree/</a>
</li>

<li>vcscommand.vim : CVS/SVN/SVK/git/hg/bzr integration plugin<br />
<a href="http://www.vim.org/scripts/script.php?script_id=90">http://www.vim.org/scripts/script.php?script_id=90</a>
</li>

<li>vcscommand na GitHubu<br />
<a href="https://github.com/vim-scripts/vcscommand.vim">https://github.com/vim-scripts/vcscommand.vim</a>
</li>

<li>Popis skriptu Vim Pathogen<br />
<a href="http://www.vim.org/scripts/script.php?script_id=2332">http://www.vim.org/scripts/script.php?script_id=2332</a>
</li>

<li>Poslední verze skriptu Vim Pathogen<br />
<a href="https://tpo.pe/pathogen.vim">https://tpo.pe/pathogen.vim</a>
</li>

<li>Nejlepší pluginy pro Vim<br />
<a href="http://vimawesome.com/">http://vimawesome.com/</a>
</li>

<li>Nejlepší pluginy pro Vim<br />
<a href="http://www.vim.org/scripts/script_search_results.php?order_by=rating">http://www.vim.org/scripts/script_search_results.php?order_by=rating</a>
</li>

<li>Vim-airline na GitHubu<br />
<a href="https://github.com/bling/vim-airline">https://github.com/bling/vim-airline</a>
</li>

<li>Vim-airline na www.vim.org<br />
<a href="http://www.vim.org/scripts/download_script.php?src_id=22726">http://www.vim.org/scripts/download_script.php?src_id=22726</a>
</li>

<li>Vim-fugitive na GitHubu<br />
<a href="https://github.com/tpope/vim-fugitive">https://github.com/tpope/vim-fugitive</a>
</li>

<li>Vim-fugitive na www.vim.org<br />
<a href="http://www.vim.org/scripts/script.php?script_id=2975">http://www.vim.org/scripts/script.php?script_id=2975</a>
</li>

<li>Textový editor Vim jako IDE (seriál)<br />
<a href="http://www.root.cz/clanky/textovy-editor-vim-jako-ide/">http://www.root.cz/clanky/textovy-editor-vim-jako-ide/</a>
</li>

<li>Building Vim<br />
<a href="http://vim.wikia.com/wiki/Building_Vim">http://vim.wikia.com/wiki/Building_Vim</a>
</li>

<li>Getting the Vim source with Mercurial<br />
<a href="http://vim.wikia.com/wiki/Getting_the_Vim_source_with_Mercurial">http://vim.wikia.com/wiki/Getting_the_Vim_source_with_Mercurial</a>
</li>

<li>Vim Perl Interface<br />
<a href="http://vim.dindinx.net/vim7/html/if_perl.txt.php">http://vim.dindinx.net/vim7/html/if_perl.txt.php</a>
</li>

<li>Vim Perl Support<br />
<a href="http://www.softpanorama.org/Editors/Vimorama/vim_perl_support.shtml">http://www.softpanorama.org/Editors/Vimorama/vim_perl_support.shtml</a>
</li>

<li>VIM as Python IDE<br />
<a href="http://blog.dispatched.ch/2009/05/24/vim-as-python-ide/">http://blog.dispatched.ch/2009/05/24/vim-as-python-ide/</a>
</li>

<li>Stack Overflow: VIM: Perl interface: passing a variable to Perl and reading a vim variable from Perl<br />
<a href="http://stackoverflow.com/questions/4999902/vim-perl-interface-passing-a-variable-to-perl-and-reading-a-vim-variable-from">http://stackoverflow.com/questions/4999902/vim-perl-interface-passing-a-variable-to-perl-and-reading-a-vim-variable-from</a>
</li>

<li>Stack Overflow: Getting started with vim scripting with Perl<br />
<a href="http://stackoverflow.com/questions/2208618/getting-started-with-vim-scripting-with-perl">http://stackoverflow.com/questions/2208618/getting-started-with-vim-scripting-with-perl</a>
</li>

<li>Python with a modular IDE (Vim)<br />
<a href="http://www.sontek.net/python-with-a-modular-ide-vim">http://www.sontek.net/python-with-a-modular-ide-vim</a>
</li>

<li>Getting to VIM's Python interface<br />
<a href="http://zerokspot.com/weblog/2009/02/21/getting-to-know-vims-python-interface/">http://zerokspot.com/weblog/2009/02/21/getting-to-know-vims-python-interface/</a>
</li>

<li>Pretty-formatting XML<br />
<a href="http://vim.wikia.com/wiki/Pretty-formatting_XML">http://vim.wikia.com/wiki/Pretty-formatting_XML</a>
</li>

<li>Delete a pair of XML/HTML tags<br />
<a href="http://vim.wikia.com/wiki/Delete_a_pair_of_XML/HTML_tags">http://vim.wikia.com/wiki/Delete_a_pair_of_XML/HTML_tags</a>
</li>

<li>Vim as XML Editor<br />
<a href="http://www.pinkjuice.com/howto/vimxml/">http://www.pinkjuice.com/howto/vimxml/</a>
</li>

<li>xmledit: A filetype plugin to help edit XML, HTML, and SGML documents<br />
<a href="http://www.vim.org/scripts/script.php?script_id=301">http://www.vim.org/scripts/script.php?script_id=301</a>
</li>

<li>Poslední vývojová verze makra xmledit<br />
<a href="http://github.com/sukima/xmledit/">http://github.com/sukima/xmledit/</a>
</li>

<li>vim.wikia: Display date-and-time on status line<br />
<a href="http://vim.wikia.com/wiki/Display_date-and-time_on_status_line">http://vim.wikia.com/wiki/Display_date-and-time_on_status_line</a>
</li>

<li>vim.wikia: Writing a valid statusline<br />
<a href="http://vim.wikia.com/wiki/Writing_a_valid_statusline">http://vim.wikia.com/wiki/Writing_a_valid_statusline</a>
</li>

<li>vim.wikia: Statusline tab level ruler<br />
<a href="http://vim.wikia.com/wiki/Statusline_tab_level_ruler">http://vim.wikia.com/wiki/Statusline_tab_level_ruler</a>
</li>

<li>vim.wikia: Switching between different statuslines<br />
<a href="http://vim.wikia.com/wiki/Switching_between_different_statuslines">http://vim.wikia.com/wiki/Switching_between_different_statuslines</a>
</li>

<li>X Selections, Cut Buffers, and Kill Rings<br />
<a href="http://www.jwz.org/doc/x-cut-and-paste.html">http://www.jwz.org/doc/x-cut-and-paste.html</a>
</li>

<li>Accessing the system clipboard<br />
<a href="http://vim.wikia.com/wiki/Accessing_the_system_clipboard">http://vim.wikia.com/wiki/Accessing_the_system_clipboard</a>
</li>

<li>xcutsel(1) - Linux man page<br />
<a href="http://linux.die.net/man/1/xcutsel">http://linux.die.net/man/1/xcutsel</a>
</li>

<li>snipMate : TextMate-style snippets for Vim<br />
<a href="http://www.vim.org/scripts/script.php?script_id=2540">http://www.vim.org/scripts/script.php?script_id=2540</a>
</li>

<li>msanders / snipmate.vim<br />
<a href="https://github.com/msanders/snipmate.vim">https://github.com/msanders/snipmate.vim</a>
</li>

<li>snipMate.vim Introductory Screencast<br />
<a href="http://vimeo.com/3535418">http://vimeo.com/3535418</a>
</li>

<li>Clewn home page<br />
<a href="http://clewn.sourceforge.net/">http://clewn.sourceforge.net/</a>
</li>

<li>How to connect vim with gdb - using clewn<br />
<a href="http://chunhao.net/blog/how-to-connect-vim-with-gdb-using-clewn">http://chunhao.net/blog/how-to-connect-vim-with-gdb-using-clewn</a>
</li>

<li>yavdb : Yet Another (Generic) Vim Debugger Integration<br />
<a href="http://www.vim.org/scripts/script.php?script_id=1954">http://www.vim.org/scripts/script.php?script_id=1954</a>
</li>

<li>Vim home page<br />
<a href="http://www.vim.org/">http://www.vim.org/</a>
</li>

<li>vim (man page)<br />
<a href="http://www.linux-tutorial.info/modules.php?name=ManPage&sec=1&manpage=vim">http://www.linux-tutorial.info/modules.php?name=ManPage&sec=1&manpage=vim</a>
</li>

<li>Tutorial: Make Vim as Your C/C++ IDE Using c.vim Plugin<br />
<a href="http://www.thegeekstuff.com/2009/01/tutorial-make-vim-as-your-cc-ide-using-cvim-plugin/">http://www.thegeekstuff.com/2009/01/tutorial-make-vim-as-your-cc-ide-using-cvim-plugin/</a>
</li>

<li>c.vim : C/C++ IDE<br />
<a href="http://vim.sourceforge.net/scripts/script.php?script_id=213">http://vim.sourceforge.net/scripts/script.php?script_id=213</a>
</li>

<li>c.vim : C/C++ IDE key mappings<br />
<a href="http://lug.fh-swf.de/vim/vim-c/c-hotkeys.pdf">http://lug.fh-swf.de/vim/vim-c/c-hotkeys.pdf</a>
</li>

<li>Základní základy editoru Vim<br />
<a href="http://www.root.cz/clanky/zakladni-zaklady-editoru-vim/">http://www.root.cz/clanky/zakladni-zaklady-editoru-vim/</a>
</li>

<li>Jak si přizpůsobit Vim<br />
<a href="http://www.root.cz/serialy/jak-si-prizpusobit-vim/">http://www.root.cz/serialy/jak-si-prizpusobit-vim/</a>
</li>

<li>Taglist (plugin)<br />
<a href="http://www.vim.org/scripts/script.php?script_id=273">http://www.vim.org/scripts/script.php?script_id=273</a>
</li>

<li>The NERD tree: A tree explorer plugin for navigating the filesystem<br />
<a href="http://www.vim.org/scripts/script.php?script_id=1658">http://www.vim.org/scripts/script.php?script_id=1658</a>
</li>

<li>JavaBrowser : Shows java file class, package in a tree as in IDEs. Java source browser.<br />
<a href="http://www.vim.org/scripts/script.php?script_id=588">http://www.vim.org/scripts/script.php?script_id=588</a>
</li>

<li>snippetsEmu : An attempt to emulate TextMate's snippet expansion<br />
<a href="http://www.vim.org/scripts/script.php?script_id=1318">http://www.vim.org/scripts/script.php?script_id=1318</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2015</small></p>
</body>
</html>

