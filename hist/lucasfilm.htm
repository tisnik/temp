<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Hry vytvořené ve slavném studiu Lucasfilm games</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Hry vytvořené ve slavném studiu Lucasfilm games</h1>

<h3>Pavel Tišnovský</h3>

<p></p>

<h1>Úvodník</h1>

<p>Téměř před čtyřiceti lety byla Georgem Lucasem založena softwarová společnost Lucasfilm Games, která vydala hned několik přelomových her. Dnes se zaměříme především na prvních osm let existence této společnosti, tj. na hry vydané mezi roky 1983 až 1990.</p>



<h2>Obsah</h2>

<p><a href="#k01">1. Hry vytvořené ve slavném studiu Lucasfilm games</a></p>
<p><a href="#k02">2. Osamělí vlci nebo týmová práce?</a></p>
<p><a href="#k03">3. Ballblazer</a></p>
<p><a href="#k04">4. Ballblaster</a></p>
<p><a href="#k05">5. Masterblazer</a></p>
<p><a href="#k06">6. Využití výškových polí ve hrách</a></p>
<p><a href="#k07">7. Rescue on Fractalus!</a></p>
<p><a href="#k08">8. Koronis Rift</a></p>
<p><a href="#k09">9. Eidolon</a></p>
<p><a href="#k10">10. Mezihra</a></p>
<p><a href="#k11">11. Vznik grafických adventur</a></p>
<p><a href="#k12">12. Kombinace textového parseru s&nbsp;grafikou</a></p>
<p><a href="#k13">13. Vznik alternativních způsobů ovládání grafických adventur</a></p>
<p><a href="#k14">14. Labyrinth: The Computer Game</a></p>
<p><a href="#k15">15. Od &bdquo;word wheel&ldquo; k&nbsp;plnohodnotnému ovládání typu &bdquo;point and click&ldquo;</a></p>
<p><a href="#k16">16. Maniac Mansion</a></p>
<p><a href="#k17">17. Další vývoj her v&nbsp;Lucasfilm games</a></p>
<p><a href="#k18">18. Odkazy na Internetu</a></p>



<p><a name="k01"></a></p>
<h2 id="k01">1. Hry vytvořené ve slavném studiu Lucasfilm games</h2>

<p><i>Z&nbsp;výroční zprávy z&nbsp;roku 1983: "The immediate goal is to find
the best way to bring the 'Lucasfilm touch' to video games and help advance the
state of the video game art."</i></p>

<p>Téměř před čtyřiceti lety byla Georgem Lucasem založena softwarová
společnost <i>Lucasfilm Games</i>, které se podařilo vydat hned několik
přelomových her. Za připomenutí stojí zejména &bdquo;Fractalus triptych&ldquo;
postavený na herním engine představeném ve hře <i>Rescue on Fractalus!</i>,
dále grafická adventura <i>Maniac Mansion</i> a pochopitelně i herní série
<i>Monkey Island</i>, jenž již byla vydávána pod jménem <i>LucasArts</i>. Dnes
se zaměříme především na prvních osm let existence této společnosti,
tj.&nbsp;na hry vydané mezi roky 1983 až 1990.</p>

<img src="https://i.iinfo.cz/images/520/lucasfilm1-1.png" class="image-477651" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 1: Dobové logo společnosti Lucasfilm games.</i></p>

<p>Zmíněny budou především tyto hry nesoucí logo Lucasfilm games:</p>

<table>
<tr><th>#</th><th>Jméno hry</th><th>Vydáno v&nbsp;roce</th><th>Kapitola</th></tr>
<tr><td>1</td><td>(Ballblaster)</td><td>(1983)</td><td><a href="#k04">4</a></td></tr>
<tr><td>2</td><td>Ballblazer</td><td>1985</td><td><a href="#k03">3</a></td></tr>
<tr><td>3</td><td>Rescue on Fractalus!</td><td>1985</td><td><a href="#k07">7</a></td></tr>
<tr><td>4</td><td>Koronis Rift</td><td>1985</td><td><a href="#k08">8</a></td></tr>
<tr><td>5</td><td>Eidolon</td><td>1985</td><td><a href="#k09">9</a></td></tr>
<tr><td>6</td><td>Masterblazer</td><td>1990</td><td><a href="#k05">5</a></td></tr>
<tr><td>7</td><td>Labyrinth: The Computer Game</td><td>1986</td><td><a href="#14">14</a></td></tr>
<tr><td>8</td><td>Maniac Mansion</td><td>1987</td><td><a href="#16">16</a></td></tr>
</table>

<img src="https://i.iinfo.cz/images/520/lucasfilm1-2.png" class="image-477652" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 2: V&nbsp;době, kdy byla vydána hra Rescue on Fractalus!
s&nbsp;prakticky plnohodnotným 3D enginem, byly na dobových osmibitových
mikropočítačích populární především různé platformovky využívající možnosti
hardware &ndash; typicky jemný scrolling, zobrazení spritů, animace změnou
znakové sady atd.</i></p>



<p><a name="k02"></a></p>
<h2 id="k02">2. Osamělí vlci nebo týmová práce?</h2>

<p>V&nbsp;době, kdy se začaly rozšiřovat první osmibitové herní konzole, byl
vývoj nových her z&nbsp;dnešního pohledu poněkud zvláštní (a málokterý současný
vývojář by ho asi strpěl). Podívejme se například na situaci ve společnosti
Atari, která měla v&nbsp;této oblasti (původně) praktický monopol, protože
vlastnila jak HW, tak i SW divizi. Programátoři bývali zaměstnanci této firmy a
většinou se starali jak o návrh (design) hry, tak i o její obhájení u vedení,
naprogramování, vytvoření veškeré grafiky, hudby i zvuků. Posléze byla hra
převedena na cartridge a prodávána &ndash; veškerý zisk šel Atari a původní
programátoři dokonce ani nebyli zmíněni jako autoři. To posléze vedlo
k&nbsp;různým revoltám (propašování prvního <i>easter eggu</i> <a
href="https://eeggs.com/items/453.html">do hry Adventure</a>) i k&nbsp;odchodům
programátorů a vytvoření čistě SW firem (nejznámější je Activision).</p>

<img src="https://i.iinfo.cz/images/520/lucasfilm1-3.png" class="image-477653" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 3: Hru Encounter! můžeme v&nbsp;určitém ohledu považovat za
předobraz technického řešení Ballblazeru.</i></p>

<p>Ve společnosti Lucasfilm games byl vývoj řízen odlišným způsobem, protože
celou hru vytvářel poměrně velký tým, takže si jednotliví autoři mohli rozdělit
role. To bylo užitečné, protože s&nbsp;vývojem nových počítačů se zlepšovaly
grafické i hudební čipy, takže původní přístup, kdy se jeden programátor musel
starat i o tyto záležitosti, již nebyl schůdný pro vývoj těch nejlepších her.
Například hra <i>Ballblazer</i> byla vyvinuta pěti lidmi, stejně jako slavná
<i>Rescue on Fractalus!</i>. Tento koncept pochopitelně přetrval dodnes, kdy se
na vývoji áčkových titulů podílí minimálně desítky lidí.</p>



<p><a name="k03"></a></p>
<h2 id="k03">3. Ballblazer</h2>

<p>Prvním titulem, s&nbsp;nímž se v&nbsp;dnešním článku alespoň ve stručnosti
seznámíme, je hra nazvaná <i>Ballblazer</i> (kolují však i pirátské kopie
s&nbsp;pracovním názvem <i>Ballblaster</i>, viz též <a href="#k04">další
kapitolu</a>). V&nbsp;době svého vydání, tedy konkrétně v&nbsp;roce 1985, šlo o
velmi úspěšnou a v&nbsp;mnoha ohledech i inovativní hru vytvořenou programátory
pracujícími pro společnost <i>Lucasfilm</i>. Tato hra je zajímavá hned
z&nbsp;několika důvodů. Jedná se totiž o jakousi futuristickou verzi fotbalu,
kde proti sobě stojí pouze dva hráči reprezentovaní jakýmisi vozítky. Namísto
balonu se používá poměrně hmotná koule, která dokáže svojí hybností měnit
polohu hráče, což bylo minimálně v&nbsp;době vzniku hry velmi neobvyklé a
podobný koncept nalezneme snad jen ve hře <i>Encounter!</i>. Tuto kouli mohou
hráči zachytávat s&nbsp;využitím magnetického pole a taktéž si ji mohou stejným
způsobem vzájemně krást &ndash; nejedná se tedy o obdobu tenisu nebo
ping-pongu, v&nbsp;němž se hráči nestřetnou.</p>

<img src="https://i.iinfo.cz/images/520/lucasfilm1-4.png" class="image-477654" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 4: Ballblazer &ndash; úvodní obrazovka hry (prozatím zde
nenajdete úvodní obrazovku s&nbsp;velkým logem zobrazeným na prvním
obrázku).</i></p>

<p>Na obou koncích poměrně rozlehlého hřiště se nachází branky představované
dvojicí sloupků &ndash; tedy bez břevna. Tyto branky však nejsou statické, ale
každá z&nbsp;branek se postupně pohybuje od pravého okraje k&nbsp;okraji levému
a naopak. To dosti mění herní strategii, protože se nevyplácí střílet na
soupeřovu branku jen tak naslepo a navíc je někdy nutné branku vůbec najít, na
což v&nbsp;mnoha případech nezbývá kvůli soupeři dostatek času. Na začátku je
možné zvolit jak herní čas, tak i to, zda proti sobě budou hrát dva lidští
hráči, hráč proti počítači či dva počítačem řízení &bdquo;droidi&ldquo; proti
sobě.</p>

<img src="https://i.iinfo.cz/images/520/lucasfilm1-5.png" class="image-477655" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 5: Informace o společnosti Lucasfilm se tentokrát ještě obešla
bez loga.</i></p>

<p>Hra <i>Ballblazer</i> zaujala především svým grafickým a zvukovým
zpracováním. Hrací pole je totiž zobrazeno z&nbsp;pozice hráče (<i>first person
view</i>) a pro každého hráče je vyhrazena jedna polovina obrazovky. Pro
zobrazení samotného hracího pole se používá zelená šachovnice, při jejímž
vykreslování je dokonce použita jednoduchá (ale dostatečně účinná) forma
vyhlazení hran (v&nbsp;oblasti her taktéž s&nbsp;velkou pravděpodobností
novinka). Třetí zajímavost spočívá ve způsobu generování hudby. Hra
<i>Ballblazer</i> totiž byla jednou z&nbsp;mála her, která měla na paměťovém
modulu nainstalovaný i čip <i>POKEY</i> (viz též <a
href="http://www.root.cz/clanky/historie-vyvoje-pocitacovych-her-26-cast-osmibitova-herni-konzole-atari-7800/">tento
přehledový článek</a>). Samotná hudba je skládána algoritmicky (úplná novinka
v&nbsp;oblasti her). Nejedná se však o žádný náhodný šum, ale o skutečnou hudbu
složenou z&nbsp;předpřipravených sekvencí, u nichž se mění pořadí přehrávání,
tempo atd. Už jen z&nbsp;tohoto důvodu je dobré si tuto hru pořídit a spustit
buď v&nbsp;emulátoru počítačů <i>Atari 800XL/130XE</i> nebo přímo
v&nbsp;emulátoru osmibitové herní konzole <i>Atari 7800</i>.</p>

<img src="https://i.iinfo.cz/images/520/lucasfilm1-6.png" class="image-477656" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 6: Ballblazer &ndash; prostředí hry. Povšimněte si antialiasingu
použitého při vykreslování hřiště. Mimochodem &ndash; na tomto snímku na sebe
hráči vidí a horní hráč zachytil kouli, s&nbsp;níž se hraje.</i></p>

<p>Tato hra sice původně vznikla pro osmibitovou herní konzoli <i>Atari
5200</i> a (taktéž osmibitové) domácí mikropočítače Atari, ovšem později byla
portována i na mnohé další platformy, především na <i>Commodore C64</i>, <i>ZX
Spectrum</i>, <i>Apple II</i>. Taktéž došlo k&nbsp;její portaci na herní
konzoli <i>Atari 7800</i>. V&nbsp;roce 1990 vzniklo pokračování této hry
nazvané <i>Masterblazer</i>, a to konkrétně pro osobní mikropočítače
<i>Amiga</i>, <i>Atari ST</i> i pro <i>IBM PC</i> s&nbsp;DOSem. Mimochodem
&ndash; hudbu pro tuto hru vytvořil slavný Chris Hülsbeck.</p>

<img src="https://i.iinfo.cz/images/520/lucasfilm1-7.png" class="image-477657" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 7: Ballblazer &ndash; výběr hráčů a protihráčů. Je možné vybrat i
dva &bdquo;droidy&ldquo;, tedy počítačem řízené protihráče a určit jejich herní
kvalitu. Hra se v&nbsp;tomto případě podle očekávání přepne do automaticky
běžícího dema.</i></p>

<img src="https://i.iinfo.cz/images/520/lucasfilm1-8.png" class="image-477658" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 8: Ballblazer &ndash; horní polovina obrazovky je určena pro
prvního hráče, spodní polovina pro protihráče (ti se teď navzájem vidí, stejně
jako oba vidí míč).</i></p>

<img src="https://i.iinfo.cz/images/520/lucasfilm1-9.png" class="image-477659" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 9: Ballblazer &ndash; právě došlo ke vstřelení branky; skórující
hráč má pole zvýrazněno odlišnou barvou (mimochodem &ndash; v&nbsp;pozadí jsou
vidět sloupky branek).</i></p>



<p><a name="k04"></a></p>
<h2 id="k04">4. Ballblaster</h2>

<p>Necelé dva roky před oficiálním vydáním hry <i>Ballblazer</i> popsané <a
href="#k03">v&nbsp;předchozí kapitole</a> bylo k&nbsp;dispozici technologické
demo, jehož původní název zněl <i>Ballblaster</i>. Tato plně hratelná verze
unikla a byla poměrně značně mezi hráči rozšířena ještě před oficiálním
vydáním, takže mnozí uživatelé osmibitových herních konzolí a domácích
mikropočítačů si pamatují právě <i>Ballblaster</i> (dnes jsou k&nbsp;dispozici
obě varianty). V&nbsp;porovnání s&nbsp;plným (oficiálním) vydáním nalezneme
několik rozdílů &ndash; například chybí možnost změnit herní čas nebo zvolit
počítačem řízeného protihráče, ovšem technika zobrazení i fyzikální model
zůstaly prakticky stejné. Pro zajímavost se podívejme na několik screenshotů
z&nbsp;tohoto technologického dema:</p>

<img src="https://i.iinfo.cz/images/520/lucasfilm1-10.png" class="image-477660" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 10: Úvodní obrazovka hry Ballblaster (srovnej s&nbsp;obrázkem
4).</i></p>

<p><div class="rs-tip-major">Poznámka: existence dvou téměř identických her,
z&nbsp;nichž jedna je oficiálně vydaná a druhá je nějakým technologickým demem
nebo beta verzí, byla v&nbsp;osmdesátých letech poměrně běžná. Další známá
dvojice je <i>Stealth</i> a <i>Landscape</i> popř.&nbsp;dvě hry založené na
stejném engine, ale s&nbsp;odlišnou strategií &ndash; <i>Star Raidesrs II</i> a
<i>Last Starfighter</i>.</div></p>

<img src="https://i.iinfo.cz/images/520/lucasfilm1-11.png" class="image-477661" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 11: Informace o autorech této demoverze.</i></p>

<img src="https://i.iinfo.cz/images/520/lucasfilm1-12.png" class="image-477662" alt="&#160;" title="Autor: atari800, podle licence: &lt;a href=&quot;https://creativecommons.org/publicdomain/mark/1.0/deed.en&quot;&gt;Public Domain&lt;/a&gt;" width="336" height="240" />
<p><i>Obrázek 12: I tato nevydaná verze ovšem obsahuje informaci o vydavatelské
společnosti (srovnej s&nbsp;obrázkem 5).</i></p>



<p><a name="k05"></a></p>
<h2 id="k05">5. Masterblazer</h2>

<p>Jen v&nbsp;krátkosti se zmiňme o hře <i>Masterblazer</i>. Jedná se o
pokračování <i>Ballblazeru</i> s&nbsp;prakticky totožným herním principem. Tato
hra byla vydána v&nbsp;roce 1990, a to pro osobní mikropočítače Amiga, Atari ST
a IBM PC (s&nbsp;DOSem). Na disketě zabíral <i>Masterblazer</i> přibližně
čtyřicetkrát více místa než původní Ballblazer a vývojáři nyní měli
k&nbsp;dispozici mnohem výkonnější počítače, více RAM a vylepšené grafické
čipy. Pokud všechny tyto možnosti vezmeme v&nbsp;úvahu, zjistíme, že se
<i>Mastarblazer</i> od <i>Ballblazeru</i> vlastně příliš neliší. Pouze bylo
přidáno několik úvodních obrazovek a možnost hrát turnaj s&nbsp;až osmi hráči
(navíc byly hodiny s&nbsp;ubíhajícím herním časem méně čitelné, minimálně
v&nbsp;PC verzi).</p>

<img src="https://i.iinfo.cz/images/157/lucasfilm2-1.png" class="image-477669" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 13: Jedna z&nbsp;úvodních obrazovek Masterblazeru.</i></p>

<img src="https://i.iinfo.cz/images/157/lucasfilm2-2.png" class="image-477670" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 14: Nově upravené logo společnosti Lucasfilm games využívá lepší
grafické čipy.</i></p>

<img src="https://i.iinfo.cz/images/157/lucasfilm2-3.png" class="image-477671" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 15: Další z&nbsp;úvodních obrazovek.</i></p>

<img src="https://i.iinfo.cz/images/157/lucasfilm2-4.png" class="image-477672" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 16: Hlavní menu hry Masterblazer.</i></p>

<img src="https://i.iinfo.cz/images/157/lucasfilm2-5.png" class="image-477673" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 17: Herní svět.</i></p>

<img src="https://i.iinfo.cz/images/157/lucasfilm2-6.png" class="image-477674" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 18: Situace po vstřelení gólu.</i></p>



<p><a name="k06"></a></p>
<h2 id="k06">6. Využití výškových polí ve hrách</h2>

<p>Většina prvních her, v&nbsp;nichž bylo použito 3D grafiky, zobrazovala zcela
plochý herní svět, do něhož byly maximálně doplněny vektorově zobrazené kopce.
Typickým příkladem tohoto způsobu zobrazení je <i>Solo Flight</i> (1984) nebo
<i>Tomahawk</i> (1986), zcela rovný svět byl použit ve hře <i>Mercenary</i>
atd. Ovšem tento koncept není vhodný pro všechny hry, takže se postupně
vyvíjely další způsoby zobrazení skutečně trojrozměrného terénu.</p>

<img src="https://i.iinfo.cz/urs/fractals49_1-115979381611388.png" class="x" alt="&#160;" title="Autor: Jan Bulin, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="387" height="269" />
<p><i>Obrázek 19: Model 3D terénu vzniklý použitím obrázku plasmy jako výškového pole, druhý obrázek plasmy tvoří oblohu (autor Honza Bulín).</i></p>

<p>Jedním ze způsobů alternativní reprezentace herního světa je použití
takzvaných výškových polí (<i>heightfields, height-fields</i>). Výšková pole
představují ve své podstatě velmi specifický druh pravidelných trojúhelníkových
sítí (<i>TRN &ndash; triangular regular network</i>). Tato pole jsou většinou
použita pro úspornou reprezentaci části zemského povrchu nebo povrchu jiné
(fiktivní) planety, u kterého neuvažujeme zaoblení, tj.&nbsp;danou planetu
považujeme za &bdquo;placku&ldquo;, což však v&nbsp;praxi přináší pouze
zanedbatelnou chybu, která se u dnes používaných rozlišení pohybuje v&nbsp;řádu
sotva jednoho či dvou pixelů. Výšková pole přináší oproti obecné trojúhelníkové
síti jedno zásadní, ale relativně snadno splnitelné omezení &ndash; jednotlivé
trojúhelníky se nesmí po projekci do roviny <i>x-y</i> překrývat (při
reprezentaci zemského nebo mimozemského povrchu jsou osy <i>x</i> a <i>y</i>
orientovány vodorovně, kdežto osa <i>z</i> svisle vzhůru; všechny osy jsou na
sebe samozřejmě kolmé).</p>

<img src="https://i.iinfo.cz/urs/fractals49_c-115979397240579.png" class="x" alt="&#160;" title="Autor: unknown, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 20: Screenshot ze známého dema Mars.</i></p>

<p>Toto omezení však na druhou stranu přináší možnost reprezentace povrchu
s&nbsp;využitím výšek uložených v&nbsp;pravidelné rastrové mřížce (bitmapě,
pixmapě), což je výhodné především z&nbsp;hlediska značně snížených paměťových
nároků, ale, jak si ukážeme v&nbsp;dalším textu, i z&nbsp;hlediska rychlosti
vykreslování. I přes dnešní výraznou dominanci polygonových modelů
trojrozměrných těles se výšková pole pro svoje dobré vlastnosti stále
používají. Výškové mapy můžeme z&nbsp;jiného pohledu považovat za speciální
případ reprezentace trojrozměrné scény pomocí objemových elementů, neboli
<strong>voxelů</strong>.</p>

<img src="https://i.iinfo.cz/images/683/lucasfilm3-1.png" class="image-477675" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="319" height="222" />
<p><i>Obrázek 21: Nedokončená varianta hry Rescue on Fractalus pro herní
konzoli 7600.</i></p>

<p>Patrně nejstarší technikou použitou pro vykreslování výškových polí je
zobrazování řezů (<i>slices</i>). Řezy jsou ve výškovém poli vedeny tak, aby po
promítnutí na obrazovku vytvořily horizonty kolmé na obrazovku. Samotnou
adresaci jednotlivých výšek, tj.&nbsp;hodnot pixelů ve výškovém poli, je možné
provést celočíselným <i>Bresenhamovým algoritmem</i>, původně určeným pro
rasterizaci úsečky. Pro určení viditelnosti jednotlivých řezů a jejich částí se
používala metoda <i>plovoucího horizontu</i>, při které se vykreslování
provádělo <strong>od</strong> pozorovatele směrem <strong>do</strong>
vzdálenějších prostor scény a pro každý sloupec pixelů na obrazovce se
pamatovala minimální a zejména maximální vykreslená výška.</p>

<img src="https://i.iinfo.cz/images/683/lucasfilm3-2.png" class="image-477676" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 22: Rescue on Fractalus! začátek mise.</i></p>

<p>Povšimněte si, že se jedná o přesný opak klasického a dodnes často
používaného malířova algoritmu (<i>painter's algorithm</i>), při kterém se
naopak provádí překreslování směrem od nejvzdálenějších objektů k&nbsp;objektům
nejbližším pozorovateli. Speciální vlastnosti výškových polí (zejména jejich
spojitost a fakt, že se v&nbsp;poli nemohou nacházet body ležící nad sebou) nám
však umožňují provést výše popsanou optimalizaci, která zcela zásadním způsobem
zjednodušuje a současně i urychluje vykreslování.</p>

<img src="https://i.iinfo.cz/images/683/lucasfilm3-3.png" class="image-477677" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 23: Rescue on Fractalus! začátek mise.</i></p>



<p><a name="k07"></a></p>
<h2 id="k07">7. Rescue on Fractalus!</h2>

<p><i>&bdquo;All successful synthetic terrain models for computer graphics are
fractal: That is, they feature complexity resulting from the repetition of form
over a variety of scales.&ldquo;
Ken Musgrave</i></p>

<p>Urychlení vykreslování výškových polí s&nbsp;využitím řezů je natolik
zřetelné, že se metoda řezů (i když značně modifikovaná a optimalizovaná)
objevila ve známé hře <strong>Rescue On Fractalus!</strong>, která byla firmou
<i>Lucasfilm games</i> (později <i>LucasArts</i>) vytvořena již v&nbsp;roce
1985 pro některé typy osmibitových počítačů, jakými jsou Atari 800/130 či
Commodore C64. Nejednalo se sice o tradiční letecký simulátor, přesto však
v&nbsp;této hře najdeme několik prvků, které se k&nbsp;leteckým simulátorům
přibližují (umělý horizont atd.). Cílem hráče bylo zachraňovat piloty uvízlé na
cizí planetě. Aby vše nebylo tak jednoduché, jsou na planetě umístěny
nepřátelské základny (lze ničit) i UFA. To by ještě nebyl takový problém, ovšem
nepřátelé (emzáci) se dokážou maskovat jako piloti, které je zapotřebí
zachránit, takže po přistání a čekání na to, až pilot doběhne a slušně zaklepe
na dveře záchranného modulu se hráč mnohdy může dočkat nepříjemného Překvapení
(skutečně s&nbsp;velkým &bdquo;P&ldquo; &ndash; ideální je zkusit si Fractalus
zahrát pozdě v&nbsp;noci a mít zvuky puštěné nahlas do sluchátek).</p>

<img src="https://i.iinfo.cz/images/683/lucasfilm3-4.png" class="image-477678" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 24: Rescue on Fractalus! hornatý povrch planety se ztracenými
piloty a emzáky.</i></p>

<p>Je až neuvěřitelné, že se na osmibitových mikroprocesorech taktovaných pod
2MHz (v&nbsp;případě Commodore C64 dokonce těsně pod 1 MHz) dala vykreslovat
grafika systémem, jehož prakticky plně funkční obdoba se objevila až o mnoho
let později na mnohem silnějších strojích (80286 16MHz). Použitý engine, který
byl vyvinut ve společnosti <i>Lucasfilm games</i> umožňoval, aby se nad
trojrozměrným povrchem planety vznášela loď ovladatelná se šesti stupni
volnosti, zatímco mnohé pozdější enginy buď nepovolovaly náklon a/nebo ani
otáčení (viz demo <strong>Mars</strong> &ndash; pamatuje si ho někdo :-). Navíc
se povrch při průletu nad planetou postupně dopočítával, takže vlastně
neexistovaly žádné limity velikosti plochy planety (což platí i pro výše
zmíněné demo Mars).</p>

<img src="https://i.iinfo.cz/images/683/lucasfilm3-5.png" class="image-477679" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 25: Nepřátelské základny v&nbsp;dálce.</i></p>

<p><div class="rs-tip-major">Poznámka: už hra Ballblazer sice veřejnosti
ukázala, že vývojový tým <i>Lucasfilm games</i> dokáže vytvořit po technické
stránce výbornou hru, ovšem engine použitý v&nbsp;Rescue on Fractalus! a
dalších dvou hrách tvořících &bdquo;Fractalus triptych&ldquo; prakticky všem
vyrazil dech a všechny tři hry z&nbsp;triptychu se po právu pravidelně objevují
v&nbsp;seznamech nejlepších X (10, 25, 100, ...) her pro Atari.</div></p>

<img src="https://i.iinfo.cz/images/683/lucasfilm3-7.png" class="image-477681" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 26: Závěrečné zhodnocení mise.</i></p>



<p><a name="k08"></a></p>
<h2 id="k08">8. Koronis Rift</h2>

<p>Společnost <i>Lucasfilm games</i> svůj legendární engine vyvinutý
v&nbsp;rámci vývoje hry Fractalus použila i v&nbsp;dalších dvou hrách, které se
později začaly označovat jako &bdquo;Fractalus triptych&ldquo;. Druhou hrou
z&nbsp;tohoto triptychu postavenou na vylepšeným enginem je hra nesoucí název
<i>Koronis Rift</i>. Úkol hráče je zdánlivě velmi podobný úkolům, které měl
plnit ve Fractalusu &ndash; zde je nutné nacházet technologické artefakty
zanechané dávnou civilizací na planetě <i>Koronis</i> a současně se bránit
konkurenčním emzákům. Došlo ovšem k&nbsp;několika vylepšením, protože nalezené
artefakty je možné zkoumat, navíc je možné používat vozidla zanechaná na
planetě (podobně tomu bylo i ve hře <i>Mercenary</i>).</p>

<img src="https://i.iinfo.cz/images/211/lucasfilm4-1.png" class="image-477682" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 27: Úvodní obrazovka.</i></p>

<p>Ovládání hry je poněkud odlišné, protože namísto klávesových zkratek ve
Fractalusu je zde použito menu a sada ikon. Joystick je tedy použit jak pro
natáčení modulu, tak i pro změnu rychlosti, střílení a výběr dalších příkazů
&ndash; což jsou po krátkém zaučení jednoduché operace. Navíc je možné se
vrátit na mateřskou loď (dtto ve Fractalusu) a tam zkoumat nalezené
artefakty.</p>

<img src="https://i.iinfo.cz/images/211/lucasfilm4-2.png" class="image-477683" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 28: Začátek hry.</i></p>

<p><div class="rs-tip-major">Poznámka: po technologické i herní stránce jsou
obě hry srovnatelné (s&nbsp;tím, že v&nbsp;Koronis Ritf je větší důraz kladen
na strategii), ovšem Fractalus byl první a je dodnes mnohem známější.</div></p>

<img src="https://i.iinfo.cz/images/211/lucasfilm4-3.png" class="image-477684" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 29: Povrch planety Koronis.</i></p>

<img src="https://i.iinfo.cz/images/211/lucasfilm4-4.png" class="image-477685" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 30: Povrch planety Koronis.</i></p>

<img src="https://i.iinfo.cz/images/211/lucasfilm4-5.png" class="image-477686" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 31: Zkoumání nalezených artefaktů.</i></p>

<img src="https://i.iinfo.cz/images/211/lucasfilm4-6.png" class="image-477687" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 32: Toto vozidlo lze obsadit a používat.</i></p>



<p><a name="k09"></a></p>
<h2 id="k09">9. Eidolon</h2>

<p>Třetí a současně i poslední hrou z&nbsp;&bdquo;Fractalus triptychu&ldquo; je
hra nazvaná <i>Eidolon</i> resp.&nbsp;<i>The Eidolon</i> (uvádím pro jistotu
oba názvy, protože některé stránky <i>Eidolon</i> zařazují pod písmeno
<strong>T</strong> a nikoli pod <strong>E</strong>). V&nbsp;této hře se hráč
ocitne ve zcela odlišném světě, než u předchozích dvou her &ndash; namísto
prakticky nekonečného povrchu cizích planet se nyní nachází v&nbsp;podzemním
bludišti. Herní engine zde vlastně zobrazuje &bdquo;hory obráceně&ldquo; a
s&nbsp;pevnou podlahou, což vedlo k&nbsp;nepatrnému zjednodušení enginu (na
druhou stranu však došlo k&nbsp;dalším vylepšením zmíněným dále).</p>

<img src="https://i.iinfo.cz/images/211/lucasfilm4-7.png" class="image-477688" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 33: Úvodní obrazovka hry Eidolon provedená ve stylu steam
punku.</i></p>

<p>Zajímavě řešeno je hledání úhlavního nepřítele ve skalním bludišti &ndash;
namísto radaru či nějaké formy kompasu se pouze používá měřicí přístroj
zobrazující vzdálenost. Hledání je tedy prováděno stylem &bdquo;samá voda;
přihořívá...&ldquo;.</p>

<img src="https://i.iinfo.cz/images/211/lucasfilm4-8.png" class="image-477689" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 34: Vstup do skalního bludiště.</i></p>

<img src="https://i.iinfo.cz/images/211/lucasfilm4-9.png" class="image-477690" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 35: Předměty a NPC mění svoji velikost podle vzdálenosti, což
byla v&nbsp;roce 1985 poměrně neznámá novinka.</i></p>

<img src="https://i.iinfo.cz/images/211/lucasfilm4-10.png" class="image-477691" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 36: Levý měřicí přístroj ukazuje, že se přibližujeme
k&nbsp;drakovi...</i></p>

<img src="https://i.iinfo.cz/images/211/lucasfilm4-11.png" class="image-477692" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 37: Ukázka změny velikosti NPC podle vzdálenosti.</i></p>

<img src="https://i.iinfo.cz/images/211/lucasfilm4-12.png" class="image-477693" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 38: Ukázka změny velikosti NPC podle vzdálenosti.</i></p>

<img src="https://i.iinfo.cz/images/211/lucasfilm4-13.png" class="image-477694" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 39: Další NPC postavy ve hře Eidolon.</i></p>

<img src="https://i.iinfo.cz/images/211/lucasfilm4-14.png" class="image-477695" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 40: Další NPC postavy ve hře Eidolon.</i></p>

<img src="https://i.iinfo.cz/images/211/lucasfilm4-15.png" class="image-477696" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 41: Další NPC postavy ve hře Eidolon.</i></p>

<img src="https://i.iinfo.cz/images/211/lucasfilm4-16.png" class="image-477697" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="336" height="240" />
<p><i>Obrázek 42: Objevili jsme draka, ovšem neradujte se, protože je podobně
silný, jako v&nbsp;Dungeon Masterovi...</i></p>



<p><a name="k10"></a></p>
<h2 id="k10">10. Mezihra</h2>

<p>Zůstaňme ještě chvíli v&nbsp;první polovině osmdesátých let minulého
století, protože právě v&nbsp;tomto období došlo ke vzniku poměrně důležitého
typu her, které dokonce jednu dobu patřily mezi mainstream. Jedná se o takzvané
grafické adventury, které se postupně vyvíjely z&nbsp;klasických textovek
(s&nbsp;mezistupněm tvořeným textovkami doplněnými o statické obrázky) ke hrám,
v&nbsp;nichž se mohl hlavní hrdina relativně volně pohybovat po vykresleném
světě až k&nbsp;takzvaným <i>point and click</i> adventurám. Za první komerčně
úspěšné grafické adventury jsou považovány hry vytvořené firmou <i>On-Line
Systems</i> později přejmenované na <i>Sierra On-Line</i>, ovšem do historie
těchto her se nesmazatelně vepsaly i tituly naprogramované v&nbsp;<i>Lucasfilm
games</i> a později v&nbsp;<i>LucasArts</i>.</p>

<img src="http://i.iinfo.cz/images/336/adventure-1.jpg" width="397" height="301" alt="adventure" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;"/>
<p><i>Obrázek 43: Prapředek všech textovek a nepřímo i grafických adventur
&ndash; hra Colossal Cave Adventure spuštěná v&nbsp;dobovém terminálu.</i></p>



<p><a name="k11"></a></p>
<h2 id="k11">11. Vznik grafických adventur</h2>

<p>Původní klasické textovky, tj.&nbsp;hry označované v&nbsp;angličtině poněkud
přesnějším termínem <i>Interactive Fiction (IF)</i>, používaly pro komunikaci
s&nbsp;hráčem pouze textové rozhraní založené většinou na slovním popisu lokace
či děje, výčtu předmětů, které se v&nbsp;dané lokaci (například místnosti)
nachází a popř.&nbsp;i přepisu mluveného slova při střetnutí hráče
s&nbsp;nějakou postavou (jen některé pokročilejší textovky přitom používaly
takzvané <i>conversation tree</i>, tj.&nbsp;možnost komunikovat s&nbsp;dalšími
postavami přes předem připravené otázky a odpovědi, přičemž se právě na základě
těchto dialogů mohl děj dále větvit).</p>

<img src="http://i.iinfo.cz/images/639/hist65-3.png" width="336" height="240" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" alt="&#160;" />
<p><i>Obrázek 44: Úvodní obrazovka textovky &bdquo;Adventureland&ldquo; Scotta
Adamse ve variantě pro osmibitové počítače Atari. Prakticky nečitelný font
v&nbsp;této hře :-) bylo možné změnit na font standardní jednoduchou úpravou
jedné strojové instrukce (zde je však nutno poznamenat, že písmo vypadá na
reálném televizoru značně odlišně než v&nbsp;emulátoru).</i></p>

<p>Ovšem ve chvíli, kdy se textovky začaly přenášet z&nbsp;minipočítačů
vybavených povětšinou pouze &bdquo;hloupými&ldquo; textovými terminály na
domácí osmibitové mikropočítače nebo dokonce na šestnáctibitové osobní
mikropočítače, začaly některé softwarové společnosti doplňovat své textovky
statickými obrázky. Tímto směrem se vydala většina profesionálních společností
zaměřených na textovky, ať již se jedná o firmu <i>Infocom</i>, <i>Adventure
International</i>, <i>Level 9 Computing</i> či o společnosti <i>Magnetic
Scrolls</i> a <i>Sierra on Line</i> (<i>Lucasfilm games</i> ovšem ne, ta dělala
zcela odlišné hry).</p>

<img src="http://i.iinfo.cz/images/639/hist65-5.png" width="336" height="240" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 45: Textovka Adventureland ve své modernější variantě
s&nbsp;podporou (statických) obrázků pro jednotlivé lokace.</i></p>



<p><a name="k12"></a></p>
<h2 id="k12">12. Kombinace textového parseru s&nbsp;grafikou</h2>

<p>Klasické textovky slavily své největší úspěchy a taktéž dobu velmi dobrého
komerčního prodeje zejména počátkem osmdesátých let minulého století. Ovšem
zhruba v&nbsp;letech 1982 až 1983 se situace na herním trhu hned
v&nbsp;několika ohledech změnila. Důvodů této změny bylo více &ndash; zejména
začaly být nabízeny již v&nbsp;předchozí kapitole zmíněné domácí a osobní
mikropočítače s&nbsp;podporou grafiky a zvuku, dále se objevili noví
hráči-zákazníci, kteří již neměli zkušenosti s&nbsp;mainframy či minipočítači,
a tím pádem ani se subkulturou vzniklou okolo prvních textovek.</p>

<img src="http://i.iinfo.cz/images/639/hist65-12.png" width="336" height="240" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 46: Úvodní informační obrazovka hry Zork I ve variantě pro
osmibitové domácí počítače Atari.</i></p>

<p>Navíc se začaly objevovat nové typy her typu &bdquo;adventure&ldquo;, které
však již namísto pouhého popisu scény s&nbsp;využitím textu či pouze statických
obrázků nabízely i možnost přímé interakce hráče s&nbsp;vykreslenou scénou.
Typickým příkladem tohoto nového typu her je například grafická adventura
<i>King's Quest</i>. Tato prakticky přímá konkurence klasickým textovkám se
ukázala být fatální zejména pro společnost <i>Adventure International</i>,
která nedokázala na novou situaci dostatečně rychle reagovat a v&nbsp;roce 1985
vyhlásila bankrot (přitom jen o několik let dříve tato společnost měla
z&nbsp;prodeje textovek velmi dobré zisky).</p>

<a href="http://www.root.cz/obrazek/109898/"><img src="http://i.iinfo.cz/images/437/113-04-113-10-5-prev.png" width="360" height="270" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 47: Statický obrázek ve hře (samozřejmě textovce) nazvané The
Guild of Thieves. Nenechte se zmást menu pod obrázkem &ndash; i přes určité
multimediální schopnosti je The Guild of Thieves stále postavena na parseru
příkazů a vyprávění příběhu. Obrázky je možné dokonce vypnout a vrátit se tak
k&nbsp;čistě textové obrazovce (zobrazované paradoxně na mikropočítačích, které
vůbec skutečné textové režimy nepodporovaly).</i></p>

<p>Naproti tomu však právě v&nbsp;této době vznikly další firmy (či nová
oddělení již existujících vývojářských společností) orientované na nový typ
grafických &bdquo;adventur&ldquo; a v&nbsp;nastávajícím věku grafických her
(v&nbsp;nichž se stále ve větší míře používaly i animované sekvence) vznikly
takové skvosty, jako je například <i>Maniac Mansion</i> (na této hře je patrný
postupný a vlastně pouze z&nbsp;poloviny dokončený přechod mezi čistě textovými
hrami a hrami bez textového vstupu), <i>Indiana Jones and the Fate of
Atlantis</i>, <i>Secret of Monkey Island</i>, série <i>King's Quest</i>, moje
oblíbená série <i>Space Quest</i>, <i>Leisure Suit Larry</i> či série her o
zemi <i>Kyrandii</i>.</p>

<img src="https://i.iinfo.cz/images/404/kq1-1.png" class="image-242280" alt="&#160;" width="320" height="200" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 48: Tento screenshot úvodní obrazovky pochází z&nbsp;novější
varianty hry King's Quest vydané v&nbsp;roce 1987. Tato varianta podporovala
grafické režimy karty EGA i Herculesu.</i></p>



<p><a name="k13"></a></p>
<h2 id="k13">13. Vznik alternativních způsobů ovládání grafických adventur</h2>

<p>Způsob ovládání popsaný <a href="#k12">v&nbsp;předchozí kapitole</a> byl
použit například i v&nbsp;prvních dílech herní série <i>Space Quest</i>, ve hře
<i>Leisure Suit Larry</i> (tu si ještě podrobněji popíšeme podrobněji
v&nbsp;samostatném článku o grafických adventurách společnosti Sierra), dále
pak ve hře <i>Police Quest</i> (1987), <i>The Black Cauldron</i> (1986) apod.
Nicméně již v&nbsp;roce 1985 vzniklo alternativní a vlastně &ndash; jak se
ukázalo později &ndash; i revoluční ovládání grafických adventur. Za jeho
vznikem stojí <i>Ron Gilbert</i> pracující pro společnost <i>LucasArts</i>
(tedy divize LucasFilm, jejíž historie nás dnes zajímá). Ronu Gilbertovi
vadilo, že jak u klasických textovek, tak i u první generace grafických
adventur bylo mnohdy nutné uhádnout správný tvar příkazu, protože tehdy
používané textové parsery byly poměrně nedokonalé a to mnohdy zbytečně vedlo
k&nbsp;frustraci hráčů.</p>

<img src="https://i.iinfo.cz/images/404/kq1-14.png" class="image-242300" alt="&#160;" width="320" height="200" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 49: Audience u krále na samotném začátku hry King's Quest
znamenala pro mnoho hráčů menší problém, protože museli hlavního hrdinu
instruovat, aby před panovníkem poklekl.</i></p>

<p>Pravděpodobně nejznámějším (nebo alespoň nejcitovanějším) příkladem je druhá
hra v&nbsp;sérii <i>Leisure Suit Larry</i>, v&nbsp;níž bylo v&nbsp;celkem
logickém příkazu <strong>PUT BAG IN BOTTLE</strong> (nebo INTO) slovo BAG
chápáno jako sloveso, takže jediný správný tvar příkazu měl znít <strong>PUT
THE BAG IN BOTTLE</strong>. Naproti tomu ve všech jiných příkazech se THE
nemuselo uvádět, takže si mnoho hráčů neuvědomilo, že jen zde má význam (hráči
textovek a adventur toto hádání správných slov a sousloví někdy označovali
termínem &bdquo;syntax guessing&ldquo; &ndash; viz též <a
href="https://en.wikipedia.org/wiki/Syntax_guessing">stejnojmenný článek na
Wikipedii</a>). V&nbsp;mnoha moderních textovkách jsou již použity dokonalejší
parsery, které se již snaží napsaný příkaz skutečně sémanticky zpracovat.</p>

<img src="http://i.iinfo.cz/images/520/textovky-cz-4-8.png" width="320" height="256" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 50: V&nbsp;některých hrách (Fuksoft) se namísto textového parseru
používalo kontextové menu, seznam příkazů apod.</i></p>

<p><div class="rs-tip-major">Poznámka: osobně mi syntax quessing vadil
v&nbsp;prvním dílu Space Quest (všechny díly se mimochodem daly za cca 5 euro
dohromady koupit na gog.com), kdy jsem nedokázal najít správný tvar příkazu
&bdquo;rozepni si pásy&ldquo;. V&nbsp;době Internetu to samozřejmě
nepředstavuje větší problém, o to horší však byla frustrace v&nbsp;době vydání
SQ I.</div></p>



<p><a name="k14"></a></p>
<h2 id="k14">14. Labyrinth: The Computer Game</h2>

<p>V&nbsp;roce 1986 byla společností <i>Lucasfilm games</i> vydána hra
s&nbsp;poněkud dlouhým názvem <i>Labyrinth: The Computer Game</i>. V&nbsp;této
hře se objevilo zajímavé řešení problematiky &bdquo;syntax guessingu&ldquo;,
protože namísto zapisování jednotlivých příkazů na klávesnici se z&nbsp;dvojice
menu tvořil příkaz ve stylu sloveso+podstatné jméno. Pro tato menu byla
k&nbsp;dispozici jen velmi malá část obrazovky (viz screenshot umístěný pod
odstavcem), takže se jednotlivé příkazy musely při výběru
&bdquo;protáčet&ldquo; podobně jako u jednorukých banditů. Z&nbsp;tohoto důvodu
se tato menu označovala jako &bdquo;word wheel&ldquo;.</p>

<img src="https://i.iinfo.cz/images/660/lucasfilm5-1.png" class="image-477754" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 51: Ukázka ovládání hry Labyrinth: The Computer Game. Reakce hry
je přesně ve stylu tradičních textovek.<br />
Zdroj: <a href="https://en.wikipedia.org/wiki/Labyrinth:_The_Computer_Game">Wikipedia</a></i></p>



<p><a name="k15"></a></p>
<h2 id="k15">15. Od &bdquo;word wheel&ldquo; k&nbsp;plnohodnotnému ovládání typu &bdquo;point and click&ldquo;</h2>

<p>Kombinace sloveso+podstatné jméno, které bylo nabízeno systémem ve hře
Labyrinth ve skutečnosti vedlo spíše do minulosti, konkrétně k&nbsp;primitivním
parserům prvních textovek (takový parser jsme mohli najít v&nbsp;prakticky
všech starších českých textovkách). Navíc byl výběr vhodné kombinace časově
složitější a proto se hledala lepší náhrada. A s&nbsp;tou přišel právě <i>Ron
Gilbert</i>, který po relativním úspěchu hry Labyrinth začal pracovat (ve
větším týmu) na nové hře. Aby se vyhnul prakticky všem problémům, které
souvisely s&nbsp;nedokonalými textovými parsery, vyvinul nové uživatelské
rozhraní grafických adventur, které bylo založeno na použití tlačítek a ikon či
názvů předmětů (původně byly předměty jen pojmenovávány, později se objevily i
jejich ikony).</p>

<img src="https://i.iinfo.cz/images/660/lucasfilm5-2.png" class="image-477755" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 52: Ve hře Maniac Mansion se ovládala trojice postav, což je
taktéž poněkud neobvyklé.</i></p>

<p>Na tlačítkách jsou umístěny jednotlivé příkazy dostupné ve hře
popř.&nbsp;dostupné v&nbsp;daném kontextu. Repertoár příkazů nebyl ve všech
hrách stejný, ovšem některé základní příkazy nalezneme prakticky v&nbsp;každé
hře vybavené tímto (ve své době zcela novým) rozhraním: Look At, Pick Up, Use,
Walk To (mnohdy doplněné o příkazy Talk To, Push, Pull, Open, Close a někdy i
Map, v&nbsp;závislosti na konkrétní hře a jejím prostředí). Tyto příkazy byly
většinou kombinovány s&nbsp;nějakým předmětem (Pick Up, Use) či osobou (Talk
To).</p>

<img src="https://i.iinfo.cz/images/660/lucasfilm5-3.png" class="image-477756" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 53: Minimalisticky pojatá úvodní animace ve hře Maniac
Mansion.</i></p>



<p><a name="k16"></a></p>
<h2 id="k16">16. Maniac Mansion</h2>

<p>První hrou, v&nbsp;níž bylo toto rozhraní s&nbsp;velkým úspěchem použito, je
dnes již pravděpodobně legendární hra <i>Maniac Mansion</i>, která byla
v&nbsp;roce 1987 vydána pro domácí počítače Commodore C64, Apple II i pro
osobní počítače Atari ST, Amiga a IBM PC (nikoli ovšem pro osmibitová Atari,
což možná dost vypovídá o postavení této platformy v&nbsp;kontextu osobních
mikropočítačů, které byly na vzestupu). Zajímavé je, že hra byla portována i na
NES (<i>Nintendo Entertainment System</i>). Portace byla umožněna díky použití
enginu nazvaného SCUMM, s&nbsp;nímž se ještě setkáme, a to konkrétně
v&nbsp;navazujícím článku. Původní varianta této hry používala textové názvy
předmětů, ve vylepšené &bdquo;deluxe&ldquo; verzi se pak objevily i ikony.</p>

<p>Způsob ovládání této hry je patrný z&nbsp;následujících screenshotů:</p>

<img src="https://i.iinfo.cz/images/660/lucasfilm5-4.png" class="image-477757" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 54: Sada příkazů v&nbsp;dolní části obrazovky, které jsou
většinou kombinovány s&nbsp;předměty. Vše se ovládá myší (v&nbsp;některých
verzích joystickem či joypadem).</i></p>

<img src="https://i.iinfo.cz/images/660/lucasfilm5-5.png" class="image-477758" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 55: Vytvoření jednoduchého příkazu &bdquo;opet front door&ldquo;
výběrem slova z&nbsp;nabídky a objektu na obrazovce.</i></p>

<img src="https://i.iinfo.cz/images/660/lucasfilm5-6.png" class="image-477759" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 56: Složitější příkaz, v&nbsp;němž byly vybrány dva objekty na
obrazovce.</i></p>

<img src="https://i.iinfo.cz/images/660/lucasfilm5-7.png" class="image-477760" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 57: Prostředí hry netvoří klasickou &bdquo;šachovnici&ldquo;, ale
dům s&nbsp;několika podlažími a poměrně složitým půdorysem.</i></p>

<img src="https://i.iinfo.cz/images/660/lucasfilm5-8.png" class="image-477761" alt="&#160;" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" width="320" height="200" />
<p><i>Obrázek 58: Setkání s&nbsp;jedním z&nbsp;NPC; způsob interakce s&nbsp;ním
je do značné míry naskriptovaný.</i></p>



<p><a name="k17"></a></p>
<h2 id="k17">17. Další vývoj her v&nbsp;Lucasfilm games</h2>

<p>Pro zjednodušení tvorby hry Maniac Mansion byl vytvořen doménově specifický
jazyk <i>Script Creation Utility for Maniac Mansion (SCUMM)</i>. Ten byl
využitý v&nbsp;mnoha grafických adventurách (pochopitelně v&nbsp;<i>Maniac
Mansion</i>, dále <i>Loom</i>, <i>The Curse of Monkey Island</i> atd.). Posléze
se v&nbsp;těchto typech her prosadily i univerzální skriptovací jazyky,
z&nbsp;nichž za zmínku stojí především <i>Lua</i>, neboť se jedná o jazyk
s&nbsp;minimálními nároky na systémové zdroje a s&nbsp;dobrou vazbou na
programovací jazyk C (C++) apod.  Tento jazyk byl použit například ve hře
<i>Escape from Monkey Island</i> pocházející z&nbsp;roku 2001 či v&nbsp;enginu
<i>World of Warcraft</i> (což ovšem v&nbsp;žádném případě není textovka ani
adventura :-). A právě hrám postaveným nad <i>SCUMM</i> se budeme věnovat
příště.</p>

<img src="https://i.iinfo.cz/images/326/ad1-1.jpg" class="image-243806" alt="Secret of Monkey Island" height="240" width="320" title="Autor: tisnik, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;">
<p><i>Obrázek 59: Ovládání slavné hry Secret of Monkey Island je založeno právě na technice point-and-click.</i></p>



<p><a name="k18"></a></p>
<h2 id="k18">18. Odkazy na Internetu</h2>

<ol>

<li>Top Ten Atari 8-Bit Games<br />
<a href="https://www.retrogamer.net/top_10/top-ten-atari-8-bit-games/">https://www.retrogamer.net/top_10/top-ten-atari-8-bit-games/</a>
</li>

<li>a8.fandal.cz<br />
<a href="http://a8.fandal.cz/">http://a8.fandal.cz/</a>
</li>

<li>Atari 400 800 XL XE Top 100 Games Total Hits<br />
<a href="http://www.atarimania.com/top-atari-game-atari-400-800-xl-xe-_G_8_H.html">http://www.atarimania.com/top-atari-game-atari-400-800-xl-xe-_G_8_H.html</a>
</li>

<li>Visitor Top 25 Rating<br />
<a href="http://www.atarimania.com/pgemainsoft.awp?type=G&amp;system=8">http://www.atarimania.com/pgemainsoft.awp?type=G&amp;system=8</a>
</li>

<li>Ballblazer<br />
<a href="http://a8.fandal.cz/detail.php?files_id=1387">http://a8.fandal.cz/detail.php?files_id=1387</a>
</li>

<li>Ballblaster<br />
<a href="http://a8.fandal.cz/detail.php?files_id=1386">http://a8.fandal.cz/detail.php?files_id=1386</a>
</li>

<li>The Eidolon<br />
<a href="http://a8.fandal.cz/detail.php?files_id=4544">http://a8.fandal.cz/detail.php?files_id=4544</a>
</li>

<li>Koronis Rift<br />
<a href="http://a8.fandal.cz/detail.php?files_id=4139">http://a8.fandal.cz/detail.php?files_id=4139</a>
</li>

<li>Rescue on Fractalus!<br />
<a href="http://a8.fandal.cz/detail.php?files_id=2810">http://a8.fandal.cz/detail.php?files_id=2810</a>
</li>

<li>Ballblazer (Wikipedia)<br />
<a href="https://en.wikipedia.org/wiki/Ballblazer">https://en.wikipedia.org/wiki/Ballblazer</a>
</li>

<li>Masterblazer (Wikipedia)<br />
<a href="https://en.wikipedia.org/wiki/Masterblazer">https://en.wikipedia.org/wiki/Masterblazer</a>
</li>

<li>Labyrinth: The Computer Game<br />
<a href="https://en.wikipedia.org/wiki/Labyrinth:_The_Computer_Game">https://en.wikipedia.org/wiki/Labyrinth:_The_Computer_Game</a>
</li>

<li>Hi-Res Adventure #0: Mission Asteroid<br />
<a href="http://www.mobygames.com/game/hi-res-adventure-0-mission-asteroid">http://www.mobygames.com/game/hi-res-adventure-0-mission-asteroid</a>
</li>

<li>Hi-Res Adventure #2: The Wizard and the Princess<br />
<a href="https://www.mobygames.com/game/hi-res-adventure-2-the-wizard-and-the-princess">https://www.mobygames.com/game/hi-res-adventure-2-the-wizard-and-the-princess</a>
</li>

<li>Hi-Res Adventure #4: Ulysses and the Golden Fleece<br />
<a href="https://www.mobygames.com/game/hi-res-adventure-4-ulysses-and-the-golden-fleece">https://www.mobygames.com/game/hi-res-adventure-4-ulysses-and-the-golden-fleece</a>
</li>

<li>Everything you ever wanted to know about ...the magic word XYZZY<br />
<a href="http://www.rickadams.org/adventure/c_xyzzy.html">http://www.rickadams.org/adventure/c_xyzzy.html</a>
</li>

<li>Colossal Cave Adventure jako Java Applet<br />
<a href="http://www.astrodragon.com/zplet/advent.html">http://www.astrodragon.com/zplet/advent.html</a>
</li>

<li>Colossal Cave Adventure<br />
<a href="http://en.wikipedia.org/wiki/Colossal_Cave_Adventure">http://en.wikipedia.org/wiki/Colossal_Cave_Adventure</a>
</li>

<li>iPod Adventure Game<br />
<a href="http://hamimiami.com/ipod/adventure/index.html">http://hamimiami.com/ipod/adventure/index.html</a>
</li>

<li>Ohlédnutí za herní historií: Textovky<br />
<a href="http://www.slunecnice.cz/tipy/ohlednuti-za-herni-historii-textovky/">http://www.slunecnice.cz/tipy/ohlednuti-za-herni-historii-textovky/</a>
</li>

<li>Tribute to text-mode games<br />
<a href="http://www.textmodegames.com/">http://www.textmodegames.com/</a>
</li>

<li>Text-based game (Wikipedia)<br />
<a href="http://en.wikipedia.org/wiki/Text-based_game">http://en.wikipedia.org/wiki/Text-based_game</a>
</li>

<li>Monkey Island (series)<br />
<a href="https://en.wikipedia.org/wiki/Monkey_Island_(series)">https://en.wikipedia.org/wiki/Monkey_Island_(series)</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2021</small></p>
</body>
</html>

