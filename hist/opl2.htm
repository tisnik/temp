<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Retrohrátky &ndash; využití hudebních čipů OPL2 a OPL3 na Arduinu a Raspberry Pi</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1></h1>

<h3>Pavel Tišnovský</h3>

<p></p>

<h1>Úvodník</h1>

<p></p>



<h2>Obsah</h2>

<p><a href="#k01">*** 1. Retrohrátky &ndash; využití hudebních čipů OPL2 a OPL3 na Arduinu a Raspberry Pi</a></p>
<p><a href="#k02">*** 2. Programovatelné zvukové generátory, čipy s&nbsp;FM syntézou a čipy s&nbsp;PCM</a></p>
<p><a href="#k03">*** 3. PSG &ndash; programovatelné zvukové generátory</a></p>
<p><a href="#k04">*** 4. OPN &ndash; předchůdce čipů s&nbsp;FM syntézou</a></p>
<p><a href="#k05">*** 5. Zvuková karta AdLib</a></p>
<p><a href="#k06">*** 6. Frekvenční modulace a její použití při zvukové syntéze</a></p>
<p><a href="#k07">*** 7. FM syntéza a hudební čipy Yamaha YM 3812 a YMF 262</a></p>
<p><a href="#k08">*** 8. Zvuková syntéza na čipu Yamaha YM 3812 (OPL2)</a></p>
<p><a href="#k09">*** 9. Základ OPL &ndash; operátory a jejich vzájemná vazba</a></p>
<p><a href="#k10">*** 10. Obálka typu ADSR</a></p>
<p><a href="#k11">*** 11. Zpětná vazba a perkusní režim</a></p>
<p><a href="#k12">*** 12. Hudební čip Yamaha YMF 262 (OPL 3)</a></p>
<p><a href="#k13">*** 13. Způsob zapojení operátorů v&nbsp;režimu OPL 3</a></p>
<p><a href="#k14">*** 14. Retrohrátky &ndash; využití čipů OPL2 a OPL3 v&nbsp;současnosti</a></p>
<p><a href="#k15">*** 15. OPL2 Audio Board</a></p>
<p><a href="#k16">*** 16. Sériová sběrnice: propojení karty OPL2 Audio Board s&nbsp;Arduinem a Raspberry Pi</a></p>
<p><a href="#k17">*** 17. Využití OPL2 Audio Boardu na Arduinu</a></p>
<p><a href="#k18">*** 18. Propojení s&nbsp;PC</a></p>
<p><a href="#k19">*** 19. OPL3 Duo!</a></p>
<p><a href="#k20">*** 20. Odkazy na Internetu</a></p>



<p><a name="k01"></a></p>
<h2 id="k01">1. Retrohrátky &ndash; využití hudebních čipů OPL2 a OPL3 na Arduinu a Raspberry Pi</h2>

<p>Se zvukovými a hudebními čipy vyráběnými společností Yamaha, které byly použity v&nbsp;některých zvukových kartách určených (nejenom) pro osobní mikropočítače IBM PC, jsme se již na stránkách Roota ve stručnosti seznámili v&nbsp;seriálu o historii vývoje počítačových her. Připomeňme si, že čipy od Yamahy používaly pro generování tónů FM syntézu a i z&nbsp;tohoto důvodu je jejich zvuk poměrně specifický a (nostalgicky) připomínající vrcholící éru &bdquo;chiptune&ldquo; hudby, která byla vzápětí nahrazena hudbou vytvářenou z&nbsp;předem připravených zvukových vzroků (<i>samplů</i>). Vzhledem k&nbsp;tomu, že tyto čipy interně používaly digitální technologii (na rozdíl do některých PSG, jež měly i analogovou část), je možné hudební čipy Yamahy bez větších problémů emulovat (což zajišťují jak specializované programy, tak i například DOSBox), ovšem to není zdaleka vše, protože pro fajnšmekry je k&nbsp;dispozici přípravek s&nbsp;originálním čipek OPL2 nebo OPL3, který lze ovládat například z&nbsp;<i>Raspberry Pi</i> nebo z&nbsp;<i>Arduina</i> (popř.&nbsp;s&nbsp;poněkud větším úsilím i z&nbsp;běžného PC, například opět přes <i>Arduino</i> a s&nbsp;využitím nakonfigurovaného DOSBoxu).</p>

<p>Dnešní článek je rozdělen na čtyři části. V&nbsp;první části, která začíná <a href="">druhou kapitolou</a>, si ve stručnosti připomeneme nejvýznamnější zvukové a hudební čipy používané jak v&nbsp;první a druhé generaci herních konzolí, tak i v&nbsp;domácích osmibitových mikropočítačích. <a href="">V&nbsp;části druhé</a> je zmíněn princip frekvenční syntézy, která je čipy Yamaha používána. <a href="">V&nbsp;části třetí</a> se zmíníme o nejvýznamnějších hudebních čipech Yamahy (z&nbsp;pohledu uživatelů dobových mikropočítačů) &ndash; OPL2 a OPL3. A konečně <a href="">v&nbsp;části čtvrté</a> si popíšeme přípravky <i></i> a <i></i>, které obsahují právě originální čipy OPL2 popř.&nbsp;OPL3 a které tedy produkují nefalšovaný zvuk.</p>




<p><a name="k02"></a></p>
<h2 id="k02">2. Programovatelné zvukové generátory, čipy s&nbsp;FM syntézou a čipy s&nbsp;PCM</h2>

<p>Integrované obvody určené pro generování zvuků a hudby tvoří nedílnou a současně i velmi důležitou součást historie vývoje herních konzolí a samozřejmě i osmibitových domácích mikropočítačů; později též některých osobních počítačů (mezi něž patří IBM PC). Až na několik výjimek, mezi které patří především původní ZX Spectrum a vlastně i všechny počítače vyráběné v&nbsp;ČSSR, byly těmito čipy osazeny prakticky všechny úspěšné herní konzole a mikropočítače vyráběné od konce sedmdesátých let minulého století až po začátek let devadesátých, kdy již na trhu začaly převažovat šestnáctibitové a 32bitové stroje s&nbsp;mnohem většími možnostmi. A právě vlastnosti a nabízené možnosti zvukových čipů do značné míry určovaly oblíbenost dané platformy.</p>

<p>Ještě předtím, než začneme s&nbsp;popisem FM syntézy se zmiňme o tom, že pod termínem &bdquo;zvukový čip&ldquo; nebo &bdquo;hudební čip&ldquo; můžeme mít na mysli tři různé typy integrovaných obvodů. Nejjednodušší jsou obvody označované zkratkou <i>PSG</i> neboli <i>Programmable Sound Generator</i>. Interně mnohem komplikovanější jsou čipy s&nbsp;FM syntézou a později, se zvyšující se kapacitou RAM, se začaly více prosazovat i obvody určené především pro přehrávání a mixování samplů (<i>PCM</i>). Nás bude v&nbsp;kontextu dnešního článku zajímat především druhá skupina čipů, která je pro mnoho spíše hudebně zaměřených uživatelů v&nbsp;mnoha ohledech nejzajímavější.</p>



<p><a name="k03"></a></p>
<h2 id="k03">3. PSG &ndash; programovatelné zvukové generátory</h2>

<p>Všechny programovatelné zvukové čipy (PSG), které budou zmíněny v&nbsp;navazujících odstavcích, jsou založeny na zpracování vstupního hodinového signálu, kterým jsou řízeny interní moduly PSG. PSG mohou generovat obdélníkové signály s&nbsp;volitelnou frekvencí (a někdy i s&nbsp;konfigurovatelnou střídou), dále pak šum s&nbsp;volitelnou frekvencí a některé PSG navíc generují i trojúhelníkový a/nebo pilový signál (pro zvuk hudebních nástrojů je vhodnější pilový signál). Podle typu PSG můžeme na čipu očekávat i takzvaný generátor obálky (<i>envelope generator</i>), popř. i různé typy filtrů a propustí.</p>

<p>V&nbsp;případě, že je hodinový signál přiveden na běžný čítač s&nbsp;výstupem propojeným s&nbsp;klopným obvodem <strong>T</strong>, bude takto zapojený modul generovat obdélníkový výstupní signál s&nbsp;frekvencí určenou počáteční hodnotou čítače (samotná konstrukce čítačů se od sebe může odlišovat, většinou však čítají směrem k&nbsp;nule a při podtečení se na výstupu objeví impuls přivedený do klopného obvodu). Takto vytvořené obdélníkové vlny asi není zapotřebí zdlouhavě popisovat například Ataristům popř.&nbsp;majitelům PC Speakeru, ovšem zajímavé je zjistit, co se skrývá pod pojmem trojúhelníková vlna.</p>

<p>Několik PSG totiž používá pro generování trojúhelníkového nebo i pilového signálu čtyřbitový čítač (tedy 16 úrovní), jehož výstup je přes jednoduchý čtyřbitový D/A převodník přiváděn na reproduktor. To znamená, že na osciloskopu uvidíme spíše různé schůdky, ale určitě ne čistý trojúhelníkový průběh. Konkrétní tvar signálu je samozřejmě ovlivněn i filtry a zesilovačem, které &bdquo;schůdky&ldquo; do jisté míry vyhladí.</p>

<p>Generování šumu je u naprosté většiny PSG založeno na použití posuvného registru se zpětnou vazbou (<i>LSFR</i>, též <i>poly counter</i>), přičemž bitová délka tohoto registru určuje, jak bude šum znít &ndash; zda bude skutečně &bdquo;náhodný&ldquo;, nebo zda bude mít tak krátkou periodu, že vlastně vznikne pouze zkreslený tón. LSFR použité u zvukových generátorů mají mnoho podob a různou délku (od čtyř do sedmnácti bitů).</p>



<p><a name="k04"></a></p>
<h2 id="k04">4. OPN &ndash; předchůdce čipů s&nbsp;FM syntézou</h2>



<p><a name="k05"></a></p>
<h2 id="k05">5. Zvuková karta AdLib</h2>

<p>V&nbsp;roce 1988 založit Martin Prevel v&nbsp;Quebecu firmu <i>Adlib</i> zaměřenou na vývoj periferních zařízení pro tehdy již notně rozšířené osobní počítače kompatibilní s&nbsp;IBM PC. Jedním z&nbsp;prvních zařízení &ndash; a nutno říci, že také nejúspěšnějších &ndash; byla zvuková karta <i>Adlib</i> postavená na čipu <i>YM3812</i> (označovaném také jako <i>OPL2</i>) vyráběném firmou <i>Yamaha</i>. <i>Yamaha</i>, která se na hudební syntézu založenou na fázové či frekvenční modulaci specializovala, původně tento čip dodávala pouze firmě <i>Adlib</i>, později však firma Microsoft (!) požádala, aby se tyto čipy nabízely i dalším výrobcům periferních zařízení. Výsledek na sebe nenechal dlouho čekat &ndash; jednou z&nbsp;prvních firem, které začaly čip <i>YM3812</i> používat ve svých zvukových kartách, byla <i>Creative Technology</i> se svými kartami <i>Sound Blaster</i>. Na jednu stranu to sice znamenalo, že se <i>Adlib</i> stal ve své době de facto standardem pro syntézu hudby (karty Sound Blaster s&nbsp;ním byly zpětně kompatibilní), ale samozřejmě se také jednalo o konkurenci, která po několika letech dovedla firmu <i>Adlib</i> ke krachu, protože nedokázala konkurovat relativně levným Sound Blasterům (které vlastně veškerou funkcionalitu <i>Adlibu</i> obsahovaly) a zvukovým kartám Pro Audio Spectrum.</p>

*** image ***
<p><i>Obrázek 9: Zvuková karta Adlib určená do osmibitové varianty sběrnice ISA (PC BUS).</i></p>

<p>Nicméně zvuková karta <i>Adlib</i> je oprávněně považována za mezník ve vývoji osobních počítačů kompatibilních s&nbsp;IBM PC, protože umožnila relativně snadnou tvorbu hudby s&nbsp;velmi malými nároky na výpočetní výkon použitého mikroprocesoru (Adlib bylo možné použít i v&nbsp;IBM XT) i nepatrnými nároky na požadovanou kapacitu operační paměti &ndash; řádově se jednalo o stovky bajtů na přehrávací rutinu a několik kilobajtů pro mnohaminutovou skladbu. Poměrně brzy po vzniku prvních her, které čip <i>OPL2</i> zabudovaný v&nbsp;<i>Adlibu</i> používaly, se začaly objevovat i aplikace umožňující tvorbu tónů napodobujících různé hudební nástroje (kolekce těchto tónů se nazývaly <i>banky</i>, soubory s&nbsp;banky byly v&nbsp;různých formátech dostupné jak komerčně, tak i cestou freeware) i programy pro tvorbu hudby, které byly v&nbsp;mnoha ohledech podobné <i>trackerům</i> popsaných v&nbsp;předchozí části tohoto seriálu. Některé trackery, například <i>Scream Tracker</i>, dokonce později umožňovaly kombinovat hudbu pro čip <i>OPL2</i> se samplovanými zvuky. Bližší informace o <i>OPL2</i> i aplikacích pro něj si povíme v&nbsp;navazující části dnešního článku.</p>



<p><a name="k06"></a></p>
<h2 id="k06">6. Frekvenční modulace a její použití při zvukové syntéze</h2>

<p>Využitím FM syntézy pro napodobení zvuku hudebních nástrojů se zabýval John Chowning, který již v&nbsp;roce 1967 učinil důležitý objev při pokusu o vygenerování zvukového efektu známého pod pojmem <i>vibrato</i>. Chowningův pokus byl založen na použití elektronického obvodu sestaveného z&nbsp;dvojice za sebe zapojených oscilátorů, tj.&nbsp;generátorů sinusových signálů, přičemž první oscilátor (s&nbsp;frekvencí cca 20 Hz) ovlivňoval frekvenci druhého oscilátoru, který generoval výsledný signál. Pomocí takto zapojené dvojice oscilátorů se Chowningovi podařilo vytvořit harmonický tón s&nbsp;celým spektrem vyšších frekvencí, přičemž změnou frekvence a amplitudy prvního oscilátoru se výška výsledného tónu neměnila, ale jeho zabarvení ano (přesněji řečeno se výška samozřejmě měnila, ale tak rychle, že lidské ucho v&nbsp;celém spektru frekvencí rozpozná právě frekvenci základní, jejíž výkon ve frekvenčním spektru je nejvyšší). Skutečné <i>vibrato</i> lze nasimulovat s&nbsp;použitím nižší frekvence prvního oscilátoru (nazývaného také <i>modulator</i>), naopak pro napodobení zvuku široké palety hudebních nástrojů je frekvence prvního modulátoru poněkud vyšší. Frekvence druhého oscilátoru (jenž se nazývá <i>carrier</i> &ndash; nosná) určuje základní frekvenci (výšku) vytvářeného tónu, přičemž podíl frekvencí obou oscilátorů lze v&nbsp;praxi vyjádřit jednoduchým zlomkem.</p>

*** image ***
<p><i>Obrázek X: Frekvenční modulace v&nbsp;případě, že má první signál (modrý) zvaný modulátor velmi dlouhou periodu v&nbsp;porovnání se signálem druhým, jenž je zvaný nosná (carrier).</i></p>

<p>John Chowning, který v&nbsp;době svého objevu pracoval na universitě ve Stanfordu, se spojil s&nbsp;panem <i>Ishimurou</i> z&nbsp;firmy <i>Yamaha</i>, jenž při osobní návštěvě na Stanfordu po necelých deseti minutách princip FM, způsob jejího využití i důsledky pro další vývoj v&nbsp;celém oboru hudebních syntetizérů pochopil a doporučil svým nadřízeným, aby se <i>Yamaha</i> v&nbsp;této oblasti více angažovala. Důvod Ishimurova nadšení spočíval v&nbsp;tom, že pro napodobení zvuku nástrojů pomocí FM syntézy je zapotřebí pouze poměrně jednoduchý analogový či číslicový obvod (<i>Yamaha</i> se v&nbsp;tomto ohledu téměř výhradně zaměřila na číslicové&ndash;digitální zvukové obvody) a především je pro každý nástroj a tón nutné nastavovat relativně malé množství parametrů, pro jejichž uložení dostačuje pouze minimum paměti (doslova pár bajtů), takže čipy s&nbsp;FM syntézou bylo možné použít i v&nbsp;levnějších syntetizérech, na rozdíl od pozdější wavetable syntézy, která vyžaduje poměrně velké množství paměti a výkonnější procesory pro zpracování vzorků nástrojů (nehledě na to, že samotná wavetable syntéza nijak neřeší tvorbu nových zvuků, na rozdíl od FM syntézy doplněné o možnost ovlivnění obálky &ndash; <i>envelope</i> &ndash; editovaného tónu).</p>

*** image ***
<p><i>Obrázek X: Pokud se perioda modulátoru zkracuje, je změna tvaru výstupního signálu stále výraznější.</i></p>



<p><a name="k07"></a></p>
<h2 id="k07">7. FM syntéza a hudební čipy Yamaha YM 3812 a YMF 262</h2>

<p>Firma <i>Yamaha</i> si následně způsob tvorby hudby pomocí FM syntézy nechala licencovat a posléze zahájila vývoj a výrobu vlastních čipů pro syntézu hudby (původně měla tyto čipy pro <i>Yamahu</i> vyrábět firma <i>NEC</i>) a v&nbsp;roce 1983 prodala více než 200 000 kusů legendárního syntetizéru <i>Yamaha DX-7</i>, což bylo na tehdejší dobu (menší trh než dnes) považováno za velký úspěch následovaný po několika letech krachem firem, jenž vyráběly nyní již zastaralé elektromechanické a analogové syntetizéry (samotné obchodní značky těchto výrobců sice přežily, ale většinou patří jiným vlastníkům).  V&nbsp;roce 1994 dokonce přesahoval obrat trhu se zvukovými kartami s&nbsp;FM syntézou jednu miliardu dolarů &ndash; a naprostá většina těchto zvukových karet používala čip <i>OPL2</i> nebo později <i>OPL3</i>, kterými se dnes zabýváme. Zajímavé přitom je, že starší čipy vyráběné <i>Yamahou</i> ve skutečnosti používaly při zvukové syntéze fázovou modulaci (<i>PM</i>) a ne modulaci frekvenční (<i>FM</i>), přestože firma měla patent pouze na FM syntézu. I když mezi fázovou modulací a modulací frekvenční je pouze minimální rozdíl (záleží jen na tom, kdy se aktuální hodnota modulátoru použije ve výpočtu výsledného signálu), mohlo &ndash; i přes existenci patentu &ndash; na trhu vzniknout více konkurenčních řešení.</p> 

*** image ***
<p><i>Obrázek X: Další snižování frekvence modulátoru &ndash; výsledný signál získává tvar charakteristický pro FM syntézu. Po analýze signálu ve frekvenční oblasti by bylo patrné, že se zde vyskytuje nekonečné množství frekvencí, které jsou však při reálné reprodukci zvuku z&nbsp;obou stran ořezány.</i></p>



<p><a name="k08"></a></p>
<h2 id="k08">8. Zvuková syntéza na čipu Yamaha YM 3812 (OPL2)</h2>

<p>První takřka celosvětově rozšířenou zvukovou kartou na osobních počítačích kompatibilních s&nbsp;IBM PC, která obsahovala hudební čip <i>Yamaha YM 3812</i>, byla karta <i>AdLib</i>, později byl tento obvod použit i na <i>Sound Blasterech</i> a dalších typech zvukových karet (více či méně s&nbsp;<i>AdLibem</i> kompatibilních). Jedná se o plně digitální čip obsahující poměrně jednoduchý procesor doplněný o paměť ROM s&nbsp;kapacitou 512 bytů, která je rozdělena na dvě stejně velké části. V&nbsp;prvních 256 bajtech se nachází vzorky jedné čtvrtiny periody sinusového signálu uložené v&nbsp;logaritmické škále (výpočet sinusovky by byl zbytečně komplikovaný, navíc ze znalosti první čtvrtiny periody lze díky symetrii sinusovky odvodit její průběh pro celou periodu), druhých 256 bajtů obsahuje převodní hodnoty exponenciální funkce &ndash; veškeré výpočty na čipu <i>YM 3812</i> jsou totiž prováděny s&nbsp;hodnotami v&nbsp;logaritmické škále, protože nejčastější výpočty (především samotná fázová modulace, modifikace signálu obálkou pomocí amplitudové modulace, změna hlasitosti a aplikace zpětné vazby) jsou založeny na násobení, jež se v&nbsp;logaritmické škále převádí na sčítání, které je implementačně mnohem jednodušší než násobení.</p>

*** image ***
<p><i>Obrázek X: Legendární klávesy Yamaha DX-7 s&nbsp;FM syntézou &ndash; dodnes vyhledávaný a ceněný výrobek, který měl velký dopad na celou hudební scénu.</i></p>

<p>Převod na lineární hodnoty je prováděn před posláním vypočteného signálu na externí digitálně-analogový převodník (většinou se jednalo o čip <i>YM3014B</i>, samplovací frekvence, tj.&nbsp;rychlost přenášení vzorků na D/A převodník, je poměrně vysoká &ndash; 49720 Hz). To, že je <i>YM 3812</i> plně digitálním čipem je výhodné pro jeho emulaci, protože není nutné složitě modelovat chování analogových oscilátorů či filtrů (to je mimochodem asi nejproblematičtější u slavného <i>SIDu</i>). Čip je vybaven piny pro připojení k&nbsp;osmibitové sběrnici řízené signály <strong>CS</strong>, <strong>RD</strong> a <strong>WR</strong>. Pro výběr adresy je vyveden pouze jeden pin &ndash; to je však dostačující, protože se rozlišují pouhé dvě adresy mapované do I/O prostoru 0x388 a 0x389 (tyto adresy byly z&nbsp;důvodu zpětné kompatibility použity i u modernějších zvukových karet). Na adrese 0x388 je umístěný indexový registr, do nějž se zapisuje index vybraného interního registru (0&ndash;255), a na adrese 0x389 je datový registr. Čip obsahuje 244 interních osmibitových registrů, pomocí nichž se řídí celý průběh zvukové syntézy &ndash; počet registrů je tedy mnohem vyšší, než u dříve popisovaných zvukových čipů (<i>POKEY:</i> 9 registrů, <i>SID:</i> 29 registrů, <i>AYčko:</i> 14 registrů). Zápis do interního registru musí být proveden ve dvou krocích &ndash; výběr registru zápisem jeho čísla na I/O adresu 0x388 a po malém zpoždění zápisem nové hodnoty interního registru na adresu 0x389.</p>

*** image ***
<p><i>Obrázek X: Zvuková karta AdLib obsahovala jen velmi málo součástek: zvukový čip YM 3812, D/A převodník YM3014B a obvody zajišťující komunikaci počítače s&nbsp;kartou přes sběrnici.</i></p>



<p><a name="k09"></a></p>
<h2 id="k09">9. Základ OPL &ndash; operátory a jejich vzájemná vazba</h2>

<p>Čip <i>Yamaha YM 3812</i> generuje zvuk s&nbsp;využitím devíti samostatně nastavitelných hudebních kanálů, přičemž každý kanál obsahuje dvojici takzvaných <i>operátorů</i>, které mohou být navzájem propojeny buď tak, že se oba signály vytvářené v&nbsp;obou operátorech jednoduše sčítají nebo první operátor (<i>modulator</i>) ovlivňuje pomocí fázové modulace tvar signálu vytvářeného druhým operátorem (<i>carrier</i>) &ndash; viz následující obrázek.</p>

*** image ***
<p><i>Obrázek X: Způsob zapojení dvojice operátorů v&nbsp;jednom hudebním kanálu v&nbsp;čipu OPL2. Naznačena je i zpětnovazební smyčka, která může dosti zásadním způsobem ovlivnit výsledný tón.</i></p>

<p>Každý operátor je složen ze tří bloků &ndash; oscilátoru (generátoru periodického signálu o zadané frekvenci), generátoru obálky (<i>envelope</i>) a obvodu pro řízení výstupní úrovně. Každý oscilátor může generovat periodický signál odvozený od klasické sinusovky, jejíž podoba je, jak již bylo řečeno v&nbsp;předchozím odstavci, uložena (v&nbsp;logaritmické škále) v&nbsp;256 bajtech paměti ROM přímo na hudebním čipu. Všechny čtyři varianty signálu jsou zobrazeny na následujícím obrázku. Jedná se samozřejmě již o signál převedený na lineární škálu, který lze zobrazit na osciloskopu připojeného na výstupu ze zvukové karty v&nbsp;případě, že se povolí pouze jeden z&nbsp;devíti hudebních kanálů, nastaví se sčítání výstupů obou operátorů a obálka bude obsahovat nenulovou hodnotu <i>sustain</i> (viz navazující odstavec). Na tomto místě je vhodné říci, že firma <i>Yamaha</i> vyráběla i &bdquo;originální&ldquo; čip <i>YM 3526 (OPL1)</i>, který se od <i>YM 3812</i> odlišoval prakticky pouze v&nbsp;tom, že dokázal pracovat jen se sinusovkou a nikoli s&nbsp;dalšími třemi tvary signálů (<i>OPL3</i> naopak další čtyři průběhy přidává, mezi jinými i oblíbený obdélníkový signál se širokým, teoreticky nekonečným spektrem).</p>

*** image ***
<p><i>Obrázek X: Čip OPL2 umožňuje pro každý operátor použít jeden ze čtyř tvarů vlny založený na sinusovce o volitelné frekvenci.</i></p>



<p><a name="k10"></a></p>
<h2 id="k10">10. Obálka typu ADSR</h2>

<p>Signál vytvářený v&nbsp;každém operátoru je ovlivněn obálkou (<i>envelope</i>), pomocí níž lze měnit jeho amplitudu. Jedná se o obálku typu <i>ADSR</i> (<i>attack, decay, sustain, release</i>). Základní tvar obálky je určen čtveřicí parametrů &ndash; <i>attack rate</i> (doba či strmost náběhu první hrany), <i>decay rate</i> (doba či strmost druhé &ndash; klesající/sestupné &ndash; hrany), <i>sustain level</i> (stabilní úroveň signálu obálky po prvotním vzrůstu a poklesu, jenž je v&nbsp;programech většinou vyjadřovaná v&nbsp;procentech amplitudy, ovšem v&nbsp;řídicích registrech uložená jako zlomek maximální úrovně) a <i>release rate</i> (doba či strmost poslední &ndash; klesající &ndash; hrany).</p>

*** image ***
<p><i>Obrázek X: Tvar obálky generované pro každý operátor na čipu YM 3812. AR=attack rate, DR=decay rate, SL=sustain level a RR=release rate.  Začátek obálky i doba trvání úrovně sustain je určena stavem bitu KEY-ON.</i></p>

<p>Pro každý z&nbsp;těchto parametrů je v&nbsp;řídicích registrech zvukového čipu <i>YM 3526</i> vyhrazena čtveřice bitů, což prakticky znamená, že hodnoty <i>attack</i> a <i>decay</i> jsou společně uloženy v&nbsp;jednom osmibitovém registru a hodnoty <i>sustain</i> a <i>release</i> v&nbsp;registru druhém. Tyto registry jsou alokovány pro každý operátor zvlášť. Povšimněte si, že čtyři výše uvedené parametry nejsou pro úplné popsání tvaru obálky dostatečné. Především chybí určení doby, po kterou si obálka drží úroveň <i>sustain</i> a taktéž amplituda, tj.&nbsp;maximální úroveň signálu obálky v&nbsp;bodě, kde se náběžná hrana <i>attack</i> láme a mění se v&nbsp;sestupnou hranu <i>decay</i>. Tyto dva parametry jsou nastavovány následovně: maximální úroveň signálu obálky je vždy nastavena na 100% a doba úrovně <i>sustain</i> závisí na době, po kterou je bit <i>KEY-ON</i> programově držený v&nbsp;úrovni logické jedničky. Tento bit je rezervovaný pro každý <strong>kanál</strong> (nikoli pro <strong>operátor</strong>), jednotlivé kanály je tedy možné ovládat zvlášť, což je pro skutečnou polyfonii (vícehlasou hudbu) nezbytné.</p>

*** image ***
<p><i>Obrázek X: Musicdisk nazvaný "Sanxion AdlibDisk" &ndash; program přehrávající hudbu určenou pro zvukové karty obsazené čipem s&nbsp;OPL 2 nebo OPL 3. V&nbsp;současnosti je ho možné spouštět například v&nbsp;DOSBoxu.</i></p>



<p><a name="k11"></a></p>
<h2 id="k11">11. Zpětná vazba a perkusní režim</h2>

<p>Další zajímavou vlastností čipu <i>YM 3812</i> je možnost zavedení zpětné vazby u prvního operátoru &ndash; modulátoru. Tato zpětná vazba je naznačena na šestém obrázku (viz předchozí kapitoly). Pomocí tří bitů lze zvolit zpoždění signálu, který se pomocí zpětné vazby vrací na vstup modulátoru, aby zde byl sečten s&nbsp;původním vstupním signálem. Doba zpoždění není zadána absolutně (to by při změně výšky tónu znamenalo nutnost dobu zpoždění přepočítat), ale relativně s&nbsp;ohledem na frekvenci (periodu signálu) nastavenou pro daný operátor. Poslední důležitou vlastností je možnost přepnutí čipu do takzvaného <i>perkusního režimu</i> (persussion mode), který představuje alternativu k&nbsp;výše popsanému <i>melodickému režimu</i>. Zatímco v&nbsp;melodickém režimu lze použít osmnáct operátorů rozdělených po dvojicích do devíti hudebních kanálů, je po přepnutí čipu do režimu perkusního k&nbsp;dispozici šest melodických kanálů (každý obsahuje dva operátory, které se chovají tak, jak byly popsány v&nbsp;předchozích kapitolách) a současně pěti kanálů použitých pro bicí nástroje &ndash; Bass Drum, Snare Drum, Tom-Tom, Cymbal a Hi-Hat. Pro vytváření zvuků bicích nástrojů je použitý generátor bílého šumu, což je v&nbsp;mnoha ohledech podobné funkcím čipů POKEY, SID či AY-3-8190.</p>

*** image ***
<p><i>Obrázek X: Musicdisk "Sanxion AdlibDisk II".</i></p>



<p><a name="k12"></a></p>
<h2 id="k12">12. Hudební čip Yamaha YMF 262 (OPL 3)</h2>

<p>Hudební čip <i>Yamaha YMF 262</i>, známý též pod označením <i>OPL 3</i>, představuje další generaci zvukových obvodů založených na frekvenční (fázové) modulaci. Oproti výše popsanému čipu <i>YM 3812</i> došlo k&nbsp;několika podstatným úpravám. Především se zvýšil celkový počet operátorů z&nbsp;osmnácti na 36, do jednoho kanálu je možné zapojit až čtyři operátory (viz další kapitola), místo čtyř typů signálů na vstupech operátorů je k&nbsp;dispozici osm typů (včetně obdélníkového signálu a logaritmicky zkresleného signálu pilového) a na výstup čipu je možné zapojit dvojici D/A převodníků (viz jedenáctý obrázek) a vytvářet tak stereo hudbu &ndash; ve skutečnosti však není možné plynule nastavovat přechod mezi levým a pravým reproduktorem (<i>panning</i>), lze pouze zvolit, zda je výstup z&nbsp;nějakého hudebního kanálu přehráván na levém, pravém či obou reproduktorech. Vzhledem ke zvýšenému počtu operátorů se zvýšil i počet interních registrů. Z&nbsp;tohoto důvodu jsou místo jedné registrové sady použity sady dvě, což znamená, že místo dvou adres mapovaných do I/O prostoru (index a data) jsou použity adresy čtyři.</p>

*** image ***
<p><i>Obrázek X: Připojení čipu OPL 3 na dvojici D/A převodníků</i></p>

<p>Současně byla do značné míry zachována zpětná kompatibilita s&nbsp;<i>OPL 2</i>, což je důležité, protože zvukové karty založené na <i>OPL 3</i> mohly být stále kompatibilní s&nbsp;původním <i>Adlibem</i>. Podrobný popis možností <i>OPL 3</i> najdete v&nbsp;dokumentu <att-url id="750">Programmer's Guide to Yamaha YMF 262/OPL3 FM Music Synthesizer</att-url>, který napsal spolužák z&nbsp;VUT <strong>Vladimír Arnošt</strong>, kterého tímto zdravím :-)</p>

*** image ***
<p><i>Obrázek X: Tvary vln, které lze použít na čipu OPL 3. První čtyři průběhy jsou zpětně kompatibilní s&nbsp;OPL 2.</i></p>



<p><a name="k13"></a></p>
<h2 id="k13">13. Způsob zapojení operátorů v&nbsp;režimu OPL 3</h2>

<p>Zatímco u čipu <i>YM 3812</i> bylo možné operátory v&nbsp;jednom kanálu zapojit pouze do dvou konfigurací naznačených na šestém obrázku, lze u čipu <i>YMF 262</i> použít mnohem větší počet kombinací, které jsou zobrazené na obrázku číslo 13. Existují tři možnosti konfigurace: 18 kanálů, z&nbsp;nichž každý obsahuje dva operátory, 15 melodických kanálů se dvěma operátory společně s&nbsp;pěti kanály pracujícími v&nbsp;perkusním režimu a konečně 6 kanálů se čtyřmi operátory (zbytek jsou buď dvouoperátorové kanály nebo kanály pracující v&nbsp;perkusním režimu). V&nbsp;konfiguraci čtyřoperátorového kanálu vždy jeden z&nbsp;operátorů (původní modulátor) obsahuje zpětnou vazbu, i když v&nbsp;řídicích registrech je možné nastavit úroveň zpětné vazby pro všechny operátory &ndash; u tří čtvrtin operátorů nemá tedy obsah příslušného řídicího registru vliv na generovaný tón. Z&nbsp;předchozího textu je patrné, že čip <i>OPL 3</i> nabízí mnohem více možností při vytváření zvuků, ovšem mnoho vývojářů nedokázalo všechny možnosti syntézy v&nbsp;tomto režimu využít &ndash; z&nbsp;tohoto důvodu se velmi často setkáme s&nbsp;tím, že je použita &bdquo;dvouoperátorová&ldquo; syntéza a čip <i>YMF 262</i> je tak vlastně degradován na stereo verzi původního čipu <i>YM 3812</i> s&nbsp;dvojnásobným množstvím hudebních kanálů (osmnáct kanálů namísto devíti).</p>

*** image ***
<p><i>Obrázek X: Způsob zapojení operátorů v&nbsp;režimu OPL 3.</i></p>

*** image ***
<p><i>Obrázek X: Musicdisk Quasar &ndash; další z&nbsp;hudebních programů určených pro hudební čipy OPL 2 a OPL 3.</i></p>



<p><a name="k14"></a></p>
<h2 id="k14">14. Retrohrátky &ndash; využití čipů OPL2 a OPL3 v&nbsp;současnosti</h2>

<p>Po dlouhém a převážně teoretickém úvodu se konečně dostáváme k&nbsp;popisu konkrétních přípravků, které obsahují původní čipy OPL2 nebo OPL3, pochopitelně i s&nbsp;dalšími potřebnými součástkami a integrovanými obvody, tedy s&nbsp;D/A převodníkem (popsaným výše), rozhraním umožňujícím komunikaci s&nbsp;OPL2 a OPL3 přes sériovou sběrnici a pochopitelně i analogovou částí se sluchátkovým výstupem (klasický jack). Víme již, že čipy OPL2 a OPL3 generují tóny popř.&nbsp;zvuky bicích nástrojů na základě hodnot uložených do řídicích registrů těchto čipů. V&nbsp;době kralování zvukových karet Adlib či SoundBlaster byla situace jednoduchá &ndash; prakticky se jen použil jednoduchý výběr adresy a OPL2 nebo OPL3 se přímo připojil na sběrnici PC BUS resp.&nbsp;na její šestnáctibitovou obdobu ISA. Dnes je však poněkud paradoxně situace složitější, protože platforma PC již není tak otevřeným a snadno (i v&nbsp;domácích podmínkách) rozšiřitelným systémem, protože prakticky (s&nbsp;výjimkou průmyslových PC) zmizela jak sběrnice ISA, tak i například paralelní a sériový port.</p>



<p><a name="k15"></a></p>
<h2 id="k15">15. OPL2 Audio Board</h2>

<p>Nejprve se podívejme na zvukovou kartu nazvanou <i>OPL2 Audio Board</i>, kterou si lze buď pořídit v&nbsp;sestavené podobě, objednat si plošný obvod se všemi součástkami, nebo si ji postavit z&nbsp;vlastních zdrojů (což bude nejvíce problematické, pokud nemáte k&nbsp;dispozici čip OPL2 a k&nbsp;němu příslušný D/A převodník). Informace o <i>OPL2 Audio Boardu</i> jsou dostupné na adrese <a href="https://www.tindie.com/products/cheerful/opl2-audio-board/">https://www.tindie.com/products/cheerful/opl2-audio-board/</a>, dokumentace je k&nbsp;dispozici na stránce <a href="https://hackaday.io/project/18995-opl2-audio-board-for-arduino-raspberry-pi">https://hackaday.io/project/18995-opl2-audio-board-for-arduino-raspberry-pi</a>. Tuto zvukovou kartu lze přes sériovou sběrnici snadno připojit k&nbsp;Arduinu i k&nbsp;Raspberry Pi &ndash; a pro tyto dvě platformy jsou dostupné i potřebné knihovny. Ve skutečnosti je ovšem možné OPL2 Audio Board připojit i k&nbsp;PC, ovšem již ne tak snadno &ndash; je totiž zapotřebí (například přes přípravek připojený k&nbsp;USB) příslušnou sériovou sběrnici vytvořit.</p>

<p>Schéma této zvukové karty, které lze najít na adrese <a href="https://hackaday.io/project/18995/gallery#04af70dc9bfe6826dda9206983c97fc0">https://hackaday.io/project/18995/gallery#04af70dc9bfe6826dda9206983c97fc0</a>, prozrazuje podrobnosti o jejím fungování (pozor &ndash; toto schéma neobsahuje zapojení ovladače hlasitosti). Nejdůležitější část schématu je zobrazena vpravo dole. Můžeme zde vidět dvojici čipů <i>YM3812</i> (tedy vlastní legendární OPL2) a <i>YM3014B</i>, což je digitálně-analogový převodník (<a href="https://www.yamaha-tech.com/wiki/Yamaha_YM3014B">https://www.yamaha-tech.com/wiki/Yamaha_YM3014B</a>), který zpracovává sériový vstup přicházející z&nbsp;OPL2 a vytváří monofonní audio signál. Ten je dále zpracován v&nbsp;operačním zesilovači <i>LM358</i>, jenž je zobrazen v&nbsp;levé horní části schématu (J2 označuje klasický 3,5mm audio konektor neboli <i>jack</i>). Invertor <i>7404</i> (přesněji řečeno šestice invertorů na jediném čipu) společně s&nbsp;krystalem a pomocnými součástkami (levá dolní část) zajišťuje hodinový signál a kromě toho vytváří ze signálu <strong>WR</strong> jeho negovanou podobu <strong>ST_CP</strong>.</p>



<p><a name="k16"></a></p>
<h2 id="k16">16. Sériová sběrnice: propojení karty OPL2 Audio Board s&nbsp;Arduinem a Raspberry Pi</h2>

<p>Posledním čipem je <i>74HC595</i>, jenž slouží pro převod dat posílaných po sériové sběrnici do paralelní podoby, kterou je možné poslat o čipu OPL2 a zajistit tak předání příkazu (což je většinou zápis bajtu do vybraného pracovního registru přes vstupy D0-D7, výběrovým signálem A0 a signálem pro zápis WR). Samotná funkce použité sériové sběrnice je velmi jednoduchá: z&nbsp;Arduina či Raspberry PI (popř.&nbsp;jakéhokoli jiného zařízení, na kterém lze tuto sběrnici realizovat &ndash; tím může být libovolný osmibitový domácí počítač atd.) je posílán hodinový signál <strong>SH_CP</strong> (přesněji signál pro posun bitů uvnitř posuvného registru), sériová data <strong>DS</strong> (osmice bitů) a po předání osmi bitů i signál <strong>ST_CP</strong> <i>latch</i>, který určuje, že došlo k&nbsp;přenosu celého bajtu, který je poté &bdquo;vystaven&ldquo; na pinech D0 až D7 (tento signál je ovšem nejdříve invertován, protože je aktivní v&nbsp;úrovni logické jedničky). Ostatní dva signály A0 a RST jsou společně s&nbsp;WR (v&nbsp;přímé podobě) připojeny přímo k&nbsp;OPL2, kde první signál slouží k&nbsp;výběru příkazu/dat, druhý k&nbsp;inicializaci čipu a třetí k&nbsp;zápisu příkazu či dat do čipu. To znamená, že <strong>WR</strong> má dvě funkce &ndash; zajištění výstupu osmice bitů D0-D7 z&nbsp;posuvného registru a současně zápis této osmice do OPL2.</p>

<p><div class="rs-tip-major">Poznámka: mimochodem, schéma zvukové karty AdLib pro sběrnici PC BUS a ISA vypadalo přibližně takto <a href="https://docs.google.com/viewer?a=v&pid=sites&srcid=bWFsaW5vdi5jb218d3d3fGd4OjEwNDEwYzVhYWRkMjAwZDM">https://docs.google.com/viewer?a=v&pid=sites&srcid=bWFsaW5vdi5jb218d3d3fGd4OjEwNDEwYzVhYWRkMjAwZDM</a> (některé součástky však byly jinak značeny &ndash; toto je moderní reinkarnace této známé zvukové karty).</div></p>

<p>Pro komunikaci, tedy v&nbsp;tomto případě konkrétně pro posílání dat a příkazů se používají vodiče (resp.&nbsp;piny) původně určené primárně pro sběrnici <i>SPI</i> (<i>Serial Peripheral Interface</i>). Ta obecně představuje jednu z&nbsp;forem sériových externích sběrnic sloužících pro vzájemné propojení dvou či více komunikujících uzlů, přičemž jeden uzel obvykle vystupuje v&nbsp;roli takzvaného řadiče sběrnice (master), ostatní uzly pracují v&nbsp;režimu slave. Uzel, který pracuje jako master, obsahuje generátor hodinového signálu, který je rozveden do všech ostatních uzlů, čímž je umožněn zcela synchronní (navíc ještě obousměrný) přenos dat. Hodinový signál je rozváděn vodičem označovaným symbolem <strong>SCK</strong>. Kromě vodiče s hodinovým signálem jsou uzly propojeny dvojicí vodičů označovaných většinou symboly <strong>MISO</strong> (Master In, Slave Out) a <strong>MOSI</strong> (Master Out, Slave In), pomocí nichž se obousměrně (full duplex) přenáší data. Posledním signálem, který se u této sběrnice používá, je signál <strong>SSEL</strong> (Slave Select), jenž slouží &ndash; jak již jeho název napovídá &ndash; k&nbsp;výběru některého uzlu pracujícího v režimu slave.</p>

<p>V&nbsp;případě <i>OPL2 Boardu</i> je provedeno několik změn: posílání dat není duplexní, ale pouze směrem do řadiče sběrnice (tedy od Arduina/Raspberry PI atd.), dále se vodič SS/SSEL používá ve funkci zachycení celého bajtu (<i>latch</i>). Komunikační protokol (který u SPI není předepsán) je jednoduchý, protože o rozhodnutí, zda se přenáší příkaz či data, se stará samostatný signál <strong>A0</strong>. Díky tomu bylo možné zachovat co nejjednodušší zapojení <i>OPL2 Boardu</i>. Podívejme se nyní na konkrétní propojení této zvukové karty s&nbsp;jednodeskovými mikropočítači Arduino a Raspberry Pi. V&nbsp;případě Arduina se používá toto zapojení:</p>

<table>
<tr><th>OPL2 Board</th><th>Pin na Arduinu</th></tr>
<tr><td>+5v  </td><td>?</td></tr>
<tr><td>GND  </td><td>?</td></tr>
<tr><td>A0   </td><td>9 (PB1)</td></tr>
<tr><td>Data </td><td>11 (PB3, MOSI)</td></tr>
<tr><td>Latch</td><td>10 (PB2, SS/SSEL)</td></tr>
<tr><td>Shift</td><td>13 (PB6, SCK)</td></tr>
<tr><td>Reset</td><td>8 (PB0)</td></tr>
</table>

<p>Pro propojení s&nbsp;Raspberry Pi se používá následující propojení:</p>

<table>
<tr><th>OPL2 Board</th><th>GPIO na Raspberry Pi</th></tr>
<tr><td>+5v  </td><td>2</td></tr>
<tr><td>GND  </td><td>6</td></tr>
<tr><td>A0   </td><td>16 (BCM23)</td></tr>
<tr><td>Data </td><td>19 (MOSI)</td></tr>
<tr><td>Latch</td><td>12 (PCM_C)</td></tr>
<tr><td>Shift</td><td>23 (SCLK)</td></tr>
<tr><td>Reset</td><td>18 (BCM24)</td></tr>
</table>

<p><div class="rs-tip-major">Poznámka: povšimněte si, že se v&nbsp;obou případech používají základní piny původně navržené pro plnohodnotnou sběrnici <i>SPI</i>, tedy konkrétně pony <strong>MOSI</strong> a <strong>SCK/SCLK</strong>.</div></p>



<p><a name="k17"></a></p>
<h2 id="k17">17. Využití OPL2 Audio Boardu na Arduinu</h2>

Arduino IDE's Sketch > Include Library > Library Manager menu


<p><a name="k18"></a></p>
<h2 id="k18">18. Propojení s&nbsp;PC</h2>



<p><a name="k19"></a></p>
<h2 id="k19">19. OPL3 Duo!</h2>

<p>Zvuková karta <i>OPL2 Audio Board</i>, s&nbsp;níž jsme se seznámili v&nbsp;předchozích kapitolách, tvoří (alespoň podle mého názoru) velmi užitečný základ pro retrohrátky popř.&nbsp;pro kompozici vlastní hudby. Ovšem v&nbsp;případě potřeby napodobení původních zvukových karet s&nbsp;OPL3 či při snaze o stereofonní výstup již nebudou možnosti jediného čipu OPL2 postačující. Existuje ovšem rozšíření původní idey <i>OPL2 Audio Boardu</i>, které se jmenuje <i>OPL3 Duo!</i>.</p>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>Keyboard Synthesizer<br />
<a href="http://www.solarnavigator.net/music/instruments/keyboards.htm">http://www.solarnavigator.net/music/instruments/keyboards.htm</a>
</li>

<li>FMS - Fully Modular Synthesizer<br />
<a href="http://fmsynth.sourceforge.net/">http://fmsynth.sourceforge.net/</a>
</li>

<li>Javasynth<br />
<a href="http://javasynth.sourceforge.net/">http://javasynth.sourceforge.net/</a>
</li>

<li>Software Sound Synthesis &amp; Music Composition Packages<br />
<a href="http://www.linux-sound.org/swss.html">http://www.linux-sound.org/swss.html</a>
</li>

<li>Mx44.1 Download Page (software synthesizer for linux)<br />
<a href="http://hem.passagen.se/ja_linux/">http://hem.passagen.se/ja_linux/</a>
</li>

<li>Software synthesizer<br />
<a href="http://en.wikipedia.org/wiki/Software_synthesizer">http://en.wikipedia.org/wiki/Software_synthesizer</a>
</li>

<li>Frequency modulation synthesis<br />
<a href="http://en.wikipedia.org/wiki/Frequency_modulation_synthesis">http://en.wikipedia.org/wiki/Frequency_modulation_synthesis</a>
</li>

<li>Yamaha DX7<br />
<a href="http://en.wikipedia.org/wiki/Yamaha_DX7">http://en.wikipedia.org/wiki/Yamaha_DX7</a>
</li>

<li>Wave of the Future<br />
<a href="http://www.wired.com/wired/archive/2.03/waveguides_pr.html">http://www.wired.com/wired/archive/2.03/waveguides_pr.html</a>
</li>

<li>Analog synthesizer<br />
<a href="http://en.wikipedia.org/wiki/Analog_synthesizer">http://en.wikipedia.org/wiki/Analog_synthesizer</a>
</li>

<li>Minimoog<br />
<a href="http://en.wikipedia.org/wiki/Minimoog">http://en.wikipedia.org/wiki/Minimoog</a>
</li>

<li>Moog synthesizer<br />
<a href="http://en.wikipedia.org/wiki/Moog_synthesizer">http://en.wikipedia.org/wiki/Moog_synthesizer</a>
</li>

<li>Tutorial for Frequency Modulation Synthesis<br />
<a href="http://www.sfu.ca/~truax/fmtut.html">http://www.sfu.ca/~truax/fmtut.html</a>
</li>

<li>An Introduction To FM<br />
<a href="http://ccrma.stanford.edu/software/snd/snd/fm.html">http://ccrma.stanford.edu/software/snd/snd/fm.html</a>
</li>

<li>John Chowning<br />
<a href="http://en.wikipedia.org/wiki/John_Chowning">http://en.wikipedia.org/wiki/John_Chowning</a>
</li>

<li>OPL2 Audio Board<br />
<a href="https://www.tindie.com/products/cheerful/opl2-audio-board/">https://www.tindie.com/products/cheerful/opl2-audio-board/</a>
</li>

<li>ArduinoOPL2.DosBox<br />
<a href="https://github.com/DhrBaksteen/ArduinoOPL2.DosBox">https://github.com/DhrBaksteen/ArduinoOPL2.DosBox</a>
</li>

<li>OPL3 Duo!<br />
<a href="https://www.tindie.com/products/cheerful/opl3-duo/">https://www.tindie.com/products/cheerful/opl3-duo/</a>
</li>

<li>Vladimir Arnost:<br />
Programmer's Guide to Yamaha YMF 262/OPL3 FM Music Synthesizer
</li>

<li>Yamaha LSI corp:<br />
YMF262, FM Operator Type L3 (OPL3)
</li>

<li>Tero T"tt":<br />
The Ad Lib Music Synthesizer Card Programming Guide
</li>

<li>Pulse Width Modulation (PWM) Simulation Example<br />
<a href="http://decibel.ni.com/content/docs/DOC-4599">http://decibel.ni.com/content/docs/DOC-4599</a>
</li>

<li>Resistor/Pulse Width Modulation DAC<br />
<a href="http://www.k9spud.com/traxmod/pwmdac.php">http://www.k9spud.com/traxmod/pwmdac.php</a>
</li>

<li>Class D Amplifier<br />
<a href="http://en.wikipedia.org/wiki/Electronic_amplifier#Class_D">http://en.wikipedia.org/wiki/Electronic_amplifier#Class_D</a>
</li>

<li>Covox Speech Thing / Disney Sound Source (1986)<br />
<a href="http://www.crossfire-designs.de/index.php?lang=en&amp;what=articles&amp;name=showarticle.htm&amp;article=soundcards/&amp;page=5">http://www.crossfire-designs.de/index.php?lang=en&amp;what=articles&amp;name=showarticle.htm&amp;article=soundcards/&amp;page=5</a>
</li>

<li>Covox Digital-Analog Converter (Rusky, obsahuje schémata)<br />
<a href="http://phantom.sannata.ru/konkurs/netskater002.shtml">http://phantom.sannata.ru/konkurs/netskater002.shtml</a>
</li>

<li>Wikipedia EN: PC speaker<br />
<a href="http://en.wikipedia.org/wiki/PC_speaker">http://en.wikipedia.org/wiki/PC_speaker</a>
</li>

<li>Wikipedia EN: Intel 8253<br />
<a href="http://en.wikipedia.org/wiki/Intel_8253">http://en.wikipedia.org/wiki/Intel_8253</a>
</li>

<li>Wikipedia EN: Intel 8255<br />
<a href="http://en.wikipedia.org/wiki/Intel_8255">http://en.wikipedia.org/wiki/Intel_8255</a>
</li>

<li>Wikipedia EN: Covox Speech Thing<br />
<a href="http://en.wikipedia.org/wiki/Disney_Sound_Source">http://en.wikipedia.org/wiki/Disney_Sound_Source</a>
</li>

<li>Memory mapped I/O<br />
<a href="http://www.sharpmz.org/mz-700/memio.htm">http://www.sharpmz.org/mz-700/memio.htm</a>
</li>

<li>Using an 8255 PPI chip<br />
<a href="http://drew.hickmans.net/8255.htm">http://drew.hickmans.net/8255.htm</a>
</li>

<li>Aktivní Covox (D/A převodník na paralelní port)<br />
<a href="http://rayer.ic.cz/elektro/covox.htm">http://rayer.ic.cz/elektro/covox.htm</a>
</li>

<li>Programming the PC Speaker<br />
<a href="http://www.gamedev.net/reference/articles/article442.asp">http://www.gamedev.net/reference/articles/article442.asp</a>
</li>

<li>OPL2 Audio Board for Arduino &amp; Raspberry Pi<br />
<a href="https://hackaday.io/project/18995-opl2-audio-board-for-arduino-raspberry-pi">https://hackaday.io/project/18995-opl2-audio-board-for-arduino-raspberry-pi</a>
</li>

<li>IC 7404 Pin Diagram, Circuit Design, Data sheet, application<br />
<a href="https://www.etechnog.com/2019/01/ic-7404-pin-diagram-data-sheet-application.html">https://www.etechnog.com/2019/01/ic-7404-pin-diagram-data-sheet-application.html</a>
</li>

<li>Yamaha YM3014B<br />
<a href="https://www.yamaha-tech.com/wiki/Yamaha_YM3014B">https://www.yamaha-tech.com/wiki/Yamaha_YM3014B</a>
</li>

<li>74HC595 Shift Register Interfacing with Arduino<br />
<a href="https://microcontrollerslab.com/74hc595-shift-register-interfacing-arduino/">https://microcontrollerslab.com/74hc595-shift-register-interfacing-arduino/</a>
</li>

<li>ISA OPL2 Card<br />
<a href="http://www.malinov.com/Home/sergeys-projects/isa-opl2-card">http://www.malinov.com/Home/sergeys-projects/isa-opl2-card</a>
</li>

<li>DhrBaksteen / ArduinoOPL2<br />
<a href="https://github.com/DhrBaksteen/ArduinoOPL2">https://github.com/DhrBaksteen/ArduinoOPL2</a>
</li>

<li>74HC595 8-bit Shift Register<br />
<a href="https://components101.com/ics/74hc595-shift-register-pinout-datasheet">https://components101.com/ics/74hc595-shift-register-pinout-datasheet</a>
</li>

<li>An Introduction to Arduino Uno Pinout<br />
<a href="https://www.circuito.io/blog/arduino-uno-pinout/">https://www.circuito.io/blog/arduino-uno-pinout/</a>
</li>

<li>Arduino Uno R3 Pinout<br />
<a href="https://i.stack.imgur.com/dVkQU.jpg">https://i.stack.imgur.com/dVkQU.jpg</a>
</li>

<li>Externí sériové sběrnice SPI a I²C<br />
<a href="https://www.root.cz/clanky/externi-seriove-sbernice-spi-a-i2c/">https://www.root.cz/clanky/externi-seriove-sbernice-spi-a-i2c/</a>
</li>

<li>Serial Peripheral Interface (Wikipedia CZ)<br />
<a href="https://cs.wikipedia.org/wiki/Serial_Peripheral_Interface">https://cs.wikipedia.org/wiki/Serial_Peripheral_Interface</a>
</li>

<li>Serial Peripheral Interface (Wikipedia EN)<br />
<a href="https://en.wikipedia.org/wiki/Serial_Peripheral_Interface">https://en.wikipedia.org/wiki/Serial_Peripheral_Interface</a>
</li>

<li>OPL2 Audio Board: an AdLib sound card for Arduino<br />
<a href="https://vincent.bernat.ch/en/blog/2018-opl2-audio-board">https://vincent.bernat.ch/en/blog/2018-opl2-audio-board</a>
</li>

<li>ArduinoOPL2<br />
<a href="https://github.com/DhrBaksteen/ArduinoOPL2/blob/v1.4.6/examples/SerialIface/SerialIface.ino">https://github.com/DhrBaksteen/ArduinoOPL2/blob/v1.4.6/examples/SerialIface/SerialIface.ino</a>
</li>

<li>OPL3 Duo<br />
<a href="https://cheerful.nl/OPL3Duo/index.html">https://cheerful.nl/OPL3Duo/index.html</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2021</small></p>
</body>
</html>

