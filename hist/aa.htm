<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Autodesk Animator - legendární program stojící za zrodem multimediálních PC</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Autodesk Animator - legendární program stojící za zrodem multimediálních PC</h1>

<h3>Pavel Tišnovský</h3>

<p></p>

<h1>Úvodník</h1>

<p>Jednou z prvních aplikací, které ukázaly, že i platforma (IBM) PC umožňuje zpracování multimediálních dat, je slavný Autodesk Animator naprogramovaný Jimem Kentem. Tato aplikace z roku 1989, která se i s podpůrnými soubory vešla na jedinou disketu, v mnoha ohledech překročila svoji dobu.</p>



<h2>Obsah</h2>

<p><a href="#k01">1. Autodesk Animator - legendární program stojící za zrodem multimediálních PC</a></p>
<p><a href="#k02">2. Dozrání platformy IBM PC pro tvorbu animací</a></p>
<p><a href="#k03">3. Grafický adaptér MCGA</a></p>
<p><a href="#k04">4. Textové a grafické režimy MCGA</a></p>
<p><a href="#k05">5. Rozhraní pro připojení monitoru k&nbsp;adaptéru MCGA</a></p>
<p><a href="#k06">6. Grafická karta VGA</a></p>
<p><a href="#k07">7. Standardní grafické režimy karty VGA</a></p>
<p><a href="#k08">8. Režim 13h &ndash; základ pro Autodesk Animator</a></p>
<p><a href="#k09">9. Aegis Animator a Cyber Paint</a></p>
<p><a href="#k10">10. Cyber Paint</a></p>
<p><a href="#k11">11. Tweening</a></p>
<p><a href="#k12">12. Metamorphic animation</a></p>
<p><a href="#k13">13. Další animační techniky</a></p>
<p><a href="#k14">14. Autodesk Animator se představuje</a></p>
<p><a href="#k15">15. Grafické uživatelské rozhraní Autodesk Animatoru</a></p>
<p><a href="#k16">16. Titulky</a></p>
<p><a href="#k17">17. Makra</a></p>
<p><a href="#k18">18. Autodesk Animator Pro</a></p>
<p><a href="#k19">19. Animator Studio</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Autodesk Animator - legendární program stojící za zrodem multimediálních PC</h2>

<p>Na konci osmdesátých let minulého století se zdála být byla situace
v&nbsp;oblasti počítačů vhodných pro tvorbu popř.&nbsp;&bdquo;konzumaci&ldquo;
multimediálního obsahu stabilní &ndash; na jedné straně existovaly
profesionální grafické stanice, jejichž pořizovací cena se pohybovala
v&nbsp;oblasti vyšších desítek tisíc dolarů, na straně druhé se pak používaly
osobní mikropočítače Atari ST, Amiga a některé modely Macintoshů (Macintosh II
a vyšší modely). Klasická PC, tedy IBM PC (a klony), nebyly chápány jako vážná
konkurence, což bylo původně způsobeno nevyhovujícím hardware (grafické karty,
prakticky chybějící zvukový výstup) a posléze i neexistujícím programovým
vybavením, protože PC byly nasazovány převážně do kancelářských provozů.</p>

<a href="https://i.iinfo.cz/images/119/amiga2-17.png"><img src="https://i.iinfo.cz/images/119/amiga2-17-prev.png" alt="x" height="231" width="370"></a>
<p><i>Obrázek 1: První verze Deluxe Paintu (Amiga 500).</i></p>

<p>Pro Atari ST a Amigu vzniklo velké množství grafických editorů (Deluxe
Paint, Neochrome atd.), raytracerů, ale i dále popsaných programů určených pro
tvorbu animací (Aegis Animator, Cyber Paint). Na Macintoshi, který se
profiloval mj.&nbsp;i jako platforma pro přípravu tiskovin, se objevila podpora
PostScriptu, vyšla první verze Adobe Illustratoru (1987) a chystalo se vydání
první verze Photoshopu (1990), zatímco pro PC vznikly spíše jednodušší
programy, které jen pomalu začaly využívat všechny možnosti nabízené tehdy
novými grafickými kartami VGA.</p>

<a href="https://i.iinfo.cz/images/119/amiga2-19.png"><img src="https://i.iinfo.cz/images/119/amiga2-19-prev.png" alt="x" height="231" width="370"></a>
<p><i>Obrázek 2: Práce s 32 barvami.</i></p>

<p>Situace se změnila v&nbsp;roce 1989, protože právě tehdy vyšel program nazvaný <i>Autodesk Animator</i>, zkracovaný většinou na <i>AA</i> nebo <i>AAT</i>. Jednalo se o aplikaci, která začala využívat jak možnosti grafické karty VGA, tak i rozšíření paměti                    </p>

<a href="https://i.iinfo.cz/images/119/amiga2-20.png"><img src="https://i.iinfo.cz/images/119/amiga2-20-prev.png" alt="x" height="231" width="370"></a>
<p><i>Obrázek 3: Na zobrazení GUI je nutné v&nbsp;některých okamžicích obětovat jednu nebo dvě barvy, což se projeví i na obrázku.</i></p>

<a href="https://i.iinfo.cz/images/119/amiga2-21.png"><img src="https://i.iinfo.cz/images/119/amiga2-21-prev.png" alt="x" height="231" width="370"></a>
<p><i>Obrázek 4: Pokud se nezobrazuje menu, může být obrázek zobrazen v 16/32 barvách.</i></p>

<a href="https://i.iinfo.cz/images/119/amiga2-22.png"><img src="https://i.iinfo.cz/images/119/amiga2-22-prev.png" alt="x" height="231" width="370"></a>
<p><i>Obrázek 5: Nástroj „kapátko“.</i></p>

<a href="https://i.iinfo.cz/images/119/amiga2-23.png"><img src="https://i.iinfo.cz/images/119/amiga2-23-prev.png" alt="x" height="270" width="338"></a>
<p><i>Obrázek 6: V Deluxe Paintu III se objevila podpora pro režim EHB.</i></p>

<a href="https://i.iinfo.cz/images/119/amiga2-24.png"><img src="https://i.iinfo.cz/images/119/amiga2-24-prev.png" alt="x" height="270" width="338"></a>
<p><i>Obrázek 7: About dialog Deluxe Paintu III.</i></p>

<a href="https://i.iinfo.cz/images/119/amiga2-25.png"><img src="https://i.iinfo.cz/images/119/amiga2-25-prev.png" alt="x" height="270" width="338"></a>
<p><i>Obrázek 8: Výběr obrázku pro načtení.</i></p>

<a href="https://i.iinfo.cz/images/119/amiga2-26.png"><img src="https://i.iinfo.cz/images/119/amiga2-26-prev.png" alt="x" height="270" width="338"></a>
<p><i>Obrázek 9: Menu s&nbsp; výběrem rastrových efektů.</i></p>



<p><a name="k02"></a></p>
<h2 id="k02">2. Dozrání platformy IBM PC pro tvorbu animací</h2>

<p>Platforma IBM PC byla navržena především takovým způsobem, aby byly tyto
počítače primárně použitelné pro kancelářskou práci. Tomu ostatně odpovídala i
výbava &ndash; grafická karta (zpočátku MGA) sice dokázala zobrazit texty ve
vyšší kvalitě (720 pixelů na řádek), ovšem vůbec nepracovala s&nbsp;grafickým
výstupem. Pro ten bylo nutné použít druhou kartu CGA, jejíž možnosti ovšem
v&nbsp;mnoha ohledech nedosahovaly ani parametrů starších osmibitových domácích
mikropočítačů (malý počet barev, fixní a nevyhovující barvová paleta, žádná
podpora pro sprity ani scrolling atd.). A zvukový výstup (PC Speaker) byl
výsměchem uživatelům v&nbsp;porovnání s&nbsp;možnostmi všech tehdy dostupných
alternativ (Atari ST, Amiga, ale i osmibitové mikropočítače). Situace se začala
postupně měnit až v&nbsp;polovině osmdesátých let minulého století, kdy
v&nbsp;několika málo letech došlo k&nbsp;vylepšení technologií a paralelně
s&nbsp;tím i prvních animačních programů (typicky ovšem vznikly na jiné
platformě, což o možnostech a popularitě IBM PC v&nbsp;této oblasti vypovídá
mnohé).</p>

<a href="https://i.iinfo.cz/images/119/amiga2-27.png"><img src="https://i.iinfo.cz/images/119/amiga2-27-prev.png" alt="x" height="270" width="338"></a>
<p><i>Obrázek 10: Přepnutí Deluxe Paintu do grafického režimu s&nbsp;400/480
obrazovými řádky.</i></p>

<p>Jednalo se zejména o následující nové technologie popř.&nbsp;software
(odkazy vedou na příslušné kapitoly s&nbsp;podrobnějším popisem):</p>

<table>
<tr><th>Rok</th><th>Technologie</th><th>Stručný popis</th></tr>
<tr><td>1984</td><td>IBM PC/AT s&nbsp;mikroprocesorem 80286</td><td>umožnění přístupu do rozšířené paměti nad 640kB, chráněný režim</td></tr>
<tr><td>1986</td><td>Compaq DeskPro 386</td><td>IBM zpočátku nevěřila v&nbsp;úspěch 386, takže první PC vznikly u konkurence</td></tr>
<tr><td>1986</td><td>Phar Lap extender</td><td>ovladač rozšířené paměti, který dokázal využít více než 640kB i v&nbsp;DOSu</td></tr>
<tr><td>1987</td><td><a href="#k03">MCGA pro IBM PS/2</a></td><td>první grafická karta pro PC <a href="#k08">s&nbsp;režimem 320&times;200&times;256 barev</a></td></tr>
<tr><td>1987</td><td><a href="#k06">VGA</a></td><td>v&nbsp;dalších letech de-facto standard, umožnil vznik Animatoru, současně nové rozhraní k&nbsp;monitoru</td></tr>
<tr><td>&nbsp;</td><td>&nbsp;</td><td>&nbsp;</td></tr>
<tr><td>1984</td><td><a href="#k09">Aegis Animator</a></td><td>jeden z&nbsp;prvních animačních programů Jima Kenta, nepřímý předchůdce Animatoru</td></tr>
<tr><td>1985</td><td><a href="#k10">Cyber Paint</a></td><td>program pro Atari ST, přímý předchůdce Animatoru</td></tr>
<tr><td>1985</td><td>Atari ST, Amiga</td><td>vznik platforem, které až neskutečně rychlým způsobem rozšířily multimediální možnosti</td></tr>
<tr><td>1988</td><td>formát IFF pro Amigu</td><td>částečně ovlivnilo vývoj formátů FLI/FLC</td></tr>
</table>

<p><div class="rs-tip-major">Poznámka: počítač <i>Compaq DeskPro 386</i> byl
přelomový v&nbsp;tom, že uživatelům ukázal, že výrobci klonů PC nejsou pouhými
kopírovači, ale dokážou vyrobit počítače výkonnější popř.&nbsp;levnější a
vybavenější, než přímo IBM. Možná právě v&nbsp;tomto okamžiku můžeme vidět zlom
v&nbsp;celém ekosystému okolo PC (i když klony pochopitelně existovaly i
dříve).</div></p>

<a href="https://i.iinfo.cz/images/119/amiga2-32.png"><img src="https://i.iinfo.cz/images/119/amiga2-32-prev.png" alt="x" height="270" width="338"></a>
<p><i>Obrázek 11: Editace barvové palety v&nbsp;Deluxe Paintu. Tuto
funkcionalitu bylo možné na platformě PC zajistit až u karty EGA
(s&nbsp;velkými omezeními) a VGA.</i></p>

<p><div class="rs-tip-major">Poznámka<sup>2</sup>: samotná grafická karta MCGA
neměla přímý vliv na vznik Autodesk Animatoru, protože byla používána pouze ve
slabších (nejméně výkonných) modelech řady IBM PS/2 s&nbsp;mikroprocesorem
8086. Ovšem její existence je velmi důležitá, protože právě kvůli tomuto
grafickému adaptéru byl v&nbsp;kartě VGA použit známý <i>grafický režim
13h</i>. Ten v&nbsp;jiných ohledech vlastně vůbec nezapadá do celkové koncepce
VGA (resp.&nbsp;i předchozí EGA), ale kvůli snaze o kompatibilitu byl vytvořen
a standardizován. Tím pádem umožnil vznikl Animatoru, zejména jeho jednoduše
použitelného souborového formátu FLI/FLC. V&nbsp;opačném případě bychom se
totiž mohli dočkat &bdquo;šíleností&ldquo; ve stylu formátu určeného primárně
pro Mode-X atd.</div></p>

<a href="https://i.iinfo.cz/images/119/amiga2-33.png"><img src="https://i.iinfo.cz/images/119/amiga2-33-prev.png" alt="x" height="270" width="338"></a>
<p><i>Obrázek 12: About dialog Deluxe Paintu IV.</i></p>



<p><a name="k03"></a></p>
<h2 id="k03">3. Grafický adaptér MCGA</h2>

<p>Grafický adaptér <i>MCGA</i>, neboli celým názvem <i>MultiColor Graphics
Array</i>, navrhla firma IBM pro svoji známou řadu počítačů PS/2, konkrétně pro
modely PS/2 25 a PS/2 30 (jedná se o nejnižší model z&nbsp;celé řady PS/2, jak
již bylo ostatně naznačeno <a href="#k02">v&nbsp;předchozí kapitole</a>).
V&nbsp;podstatě se jedná o značně zjednodušenou (a z&nbsp;tohoto důvodu i
levnou) variantu grafické karty <i>VGA</i>, která bude popsána v&nbsp;dalším
textu. V&nbsp;původním návrhu firmy IBM byl adaptér <i>MCGA</i> integrován
přímo na základní desce, což je podstatný rozdíl oproti dříve používaným
grafickým kartám <i>MDA</i>, <i>CGA</i>, <i>EGA</i> i <i>Hercules</i>, u nichž
byla striktně dodržena základní idea počítačů IBM PC &ndash; velká variabilita
spočívající v&nbsp;umístění většiny modulů počítače na přídavné karty a nikoli
přímo na základní desku (původně nebyly na základní desce dokonce osazeny ani
obvody pro paralelní či sériové porty, které bývaly součástí jiných karet,
včetně některých karet grafických &ndash; viz například grafická karta
<i>Hercules</i> či zvuková karta <i>AdLib</i>).</p>

<a href="http://i.iinfo.cz/images/577/pc86-1.png"><img src="http://i.iinfo.cz/images/577/pc86-1-prev.png" alt="pc86" height="270" width="360" /></a>
<p><i>Obrázek 13: Český textový editor T602 spuštěný v&nbsp;dvoubarevném
grafickém režimu s&nbsp;rozlišením 640&times;480. V&nbsp;obrazové paměti se pro
tento režim muselo alokovat celkem 640&times;480/8=38400 bajtů. Jednalo se o
jediný režim s&nbsp;vysokým rozlišením, který nově nabídla karta MCGA oproti
dřívějším režimům.</i></p>

<p>Firma IBM se snažila, aby grafický adaptér <i>MCGA</i> nahradil v&nbsp;té
době již zcela nevyhovující a zastaralou grafickou kartu <i>CGA</i>.
Z&nbsp;tohoto důvodu je <i>MCGA</i> s&nbsp;touto kartou slučitelná, ovšem
s&nbsp;tím rozdílem, že není možné použít původní typy monitorů, protože je zde
použit nový typ rozhraní s&nbsp;analogovými barvonosnými signály. <i>MCGA</i>
však není zpětně kompatibilní s&nbsp;grafickou kartou <i>EGA</i>, na rozdíl od
karty <i>VGA</i>, kde je zpětná kompatibilita s&nbsp;předchozí řadou grafických
karet firmy IBM vyřešena mnohem lepším způsobem (až na úroveň řídicích
registrů), ovšem na úkor zvýšené složitosti při nastavování textových či
grafických režimů, což bylo částečně odstíněno službami BIOSu. Kapacita
obrazové paměti byla v&nbsp;případě grafického adaptéru <i>MCGA</i> rovna 64
kB, což je obecně méně, než u grafické karty <i>EGA</i>, která mohla být
osazena až 256 kB video paměti či karty <i>VGA</i> osazené vždy 256 kB.
Z&nbsp;poměrně malé kapacity obrazové paměti pak vyplývají i omezené možnosti
grafických režimů popsané v&nbsp;dalším textu, ale současně i již zmiňovaná
nízká cena.</p>

<img src="http://i.iinfo.cz/images/577/pc86-2.png" alt="pc86" height="200" width="320" />
<p><i>Obrázek 14: Úvodní obrazovka populární hry Tank Wars, která využívala
grafický režim adaptéru MCGA s&nbsp;rozlišením 320&times;200 pixelů
s&nbsp;možností zobrazení 256 barev (současně se jedná o standardní režim
13h).</i></p>



<p><a name="k04"></a></p>
<h2 id="k04">4. Textové a grafické režimy MCGA</h2>

<p>Grafický adaptér <i>MCGA</i> podporoval několik nových grafických režimů,
které bylo možné nastavit i pomocí služeb BIOSu (přesněji řečeno &ndash; tyto
režimy jsou stále součástí BIOSu, takže jsou alespoň teoreticky dostupné i
v&nbsp;současnosti). V&nbsp;textových režimech byly znaky ve znakové sadě
definovány pomocí masky o velikosti 8&times;16 pixelů (režim s&nbsp;25
textovými řádky), resp. 8&nbsp;8 pixelů (režim s&nbsp;padesáti textovými
řádky), což znamená, že se oproti dále popisované grafické kartě <i>VGA</i>
(ale i vůči <i>MDA</i> či <i>Herculesu</i>) snížilo horizontální rozlišení ze
720 pixelů na 640 pixelů, takže čitelnost textu byla o poznání horší. Způsob
uspořádání video paměti v&nbsp;textových režimech je kompatibilní se všemi
předchozími kartami: každý znak je reprezentován dvojicí bajtů, přičemž do
prvního bajtu se ukládal kód znaku (rozšířená sada ASCII) a do bajtu druhého
barva popředí, barva pozadí a popř.&nbsp;i další atributy, například příznak
podtržení či blikání (v&nbsp;závislosti na konfiguraci textového režimu).</p>

<img src="http://i.iinfo.cz/images/577/pc86-3.png" alt="pc86" height="200" width="320" />
<p><i>Obrázek 15: Prostředí hry Tank Wars běžící v&nbsp;režimu 13h.</i></p>

<p>Kromě textových režimů byly u tohoto grafického adaptéru zavedeny dva nové
rastrové grafické režimy. V&nbsp;prvním režimu bylo možné zobrazit rastrový
obraz o rozlišení 640&times;480 pixelů, ale pouze ve dvou barvách,
tj.&nbsp;s&nbsp;využitím jediné bitové roviny. Více bitových rovin nebylo možné
v&nbsp;tomto režimu použít z&nbsp;důvodu malé kapacity obrazové paměti, protože
pro dvoubarevný rastrový obraz v&nbsp;rozlišení 640&times;480 pixelů je
zapotřebí alokovat 640&times;480/8=38400 bajtů z&nbsp;dostupných 65536 bajtů.
Ve druhém grafickém režimu se zobrazoval rastr o rozlišení 320&times;200 pixelů
v&times;256 barvách, přičemž obrazová paměť byla využita téměř stoprocentně:
320&times;200=64000 bajtů z&nbsp;65536. Tento grafický režim se stal velmi
populární, zejména však ve spojitosti s&nbsp;grafickou kartou <i>VGA</i>, kde
nabízel mnohem více možností (například scrolling obrazu v&nbsp;libovolném
směru, režim rozdělené obrazovky, double či triple buffering atd.). A právě
tímto režimem (ve své standardní podobě) se budeme zabývat v&nbsp;dalším textu
v&nbsp;souvislosti s&nbsp;Animatorem.</p>

<img src="http://i.iinfo.cz/images/577/pc86-4.png" alt="pc86" height="200" width="320" />
<p><i>Obrázek 16: Hra Tank Wars potřetí &ndash; zásah protivníka.</i></p>



<p><a name="k05"></a></p>
<h2 id="k05">5. Rozhraní pro připojení monitoru k&nbsp;adaptéru MCGA</h2>

<p>Časování synchronizačních signálů v&nbsp;obou výše zmíněných grafických
režimech je stejné, jako v&nbsp;případě dále popsané grafické karty <i>VGA</i>.
V&nbsp;režimu s&nbsp;rozlišením 640&times;480 pixelů je snímková frekvence
nastavena na 60 Hz, v&nbsp;režimu s&nbsp;rozlišením 320&times;200 pixelů na 70
Hz. Shodné bylo i rozhraní pro připojení monitoru ke grafickému adaptéru.
Poprvé se zde objevuje konektor typu DE-15, který je po nepatrných modifikacích
funkce některých pinů (rozšíření o DDC a DDC-2) používán i dnes &ndash; viz <a
href="http://pinouts.ru/Video/VGA15_pinout.shtml">VGA pinout</a>. Díky tomu, že
barvonosné signály (R, G, B) jsou analogové, není maximální počet barev omezen
na šestnáct barev tak, jak je tomu u monitorů pro grafickou kartu <i>EGA</i>, u
níž se každá barvová složka přenášela pomocí dvojice binárních (TTL) signálů.
Pro každou složku tedy bylo možné nastavit pouze čtyři intenzity: nulovou,
třetinovou, dvoutřetinovou a maximální.</p>

<img src="http://i.iinfo.cz/images/577/pc86-5.png" alt="pc86" height="200" width="320" />
<p><i>Obrázek 17: Mnohé hry pro IBM PC, například zde zobrazený dungeon Lands
of Lore, využívaly standardní grafický režim s&nbsp;rozlišením 320&times;200
pixelů, jenž je využíván i Autodesk Animatorem.</i></p>

<p>V&nbsp;případě grafických adaptérů <i>MCGA</i> i <i>VGA</i> je však
intenzita každé barvové složky reprezentována šesticí bitů, tj.&nbsp;je nutné
rozlišit 64 úrovní každé základní barvy (celkový počet barevných odstínů je
tedy 64<sup>3</sup>=262144). Právě z&nbsp;tohoto důvodu se informace o barvách
pixelů přenáší pomocí analogových signálů, u nichž je počet úrovní omezen
především šumem digitálně-analogového převodníku na straně grafické karty a
(analogových) obvodů v&nbsp;monitoru (plně digitální přenos by sice byl možný,
například s&nbsp;využitím vhodného sériového protokolu, nicméně v&nbsp;dobách
monitorů s&nbsp;CRT by to znamenalo značně zvýšenou složitost monitorů, nehledě
na nutnost použití velkého přenosového pásma). Rozšíření počtu úrovní barvových
složek je v&nbsp;tomto případě jednoduché, což se ukázalo při přechodu na
modernější a výkonnější grafické karty s&nbsp;větší kapacitou obrazové paměti,
které umožňovaly rozlišení 256 úrovní každé barvové složky a tím pádem i
možnost zobrazení 256<sup>3</sup>=16777216 barevných odstínů.</p>

<img src="http://i.iinfo.cz/images/577/pc86-6.jpg" alt="pc86" height="400" width="320" />
<p><i>Obrázek 18: První i druhý díl známé plošinovky Prince of Persia taktéž
využívaly grafický režim s&nbsp;rozlišením 320&times;200 pixelů.</i></p>

<p><div class="rs-tip-major">Poznámka: tato kapitola nemá zdánlivě mnoho
společného s&nbsp;programem <i>Autodesk Animator</i>, ovšem ve skutečnosti se
v&nbsp;AA využívají jak možnosti barvové palety (přemapování barev a podpora
pro animaci změnou barvové palety), tak i snímková frekvence grafického režimu
s&nbsp;rozlišením 320&times;200 pixelů &ndash; 70Hz. Interval mezi snímky se
totiž specifikuje právě v&nbsp;násobcích 70Hz a nikoli v&nbsp;počtu snímků za
sekundu. Souvisí to se způsobem naprogramování vykreslovací rutiny vytvořené
pochopitelně Jimem Kentem, která byla následně nesčetněkrát
reimplementována.</div></p>



<p><a name="k06"></a></p>
<h2 id="k06">6. Grafická karta VGA</h2>

<p>Dalším &ndash; a to dosti podstatným &ndash; technologickým rozšířením
grafických karet <i>CGA</i> a <i>EGA</i> vznikla grafická karta <i>VGA</i>,
jejíž název je odvozen ze sousloví <i>Video Graphics Array</i>. Slovo
<i>array</i> v&nbsp;tomto kontextu značí, že celá karta byla vytvořena na
jednom čipu, samozřejmě kromě nezbytných krystalů a paměťových modulů tvořících
obrazovou paměť. Tato grafická karta byla poprvé použita firmou IBM
v&nbsp;počítačích řady IBM PS/2 (kromě dvou nejnižších modelů, ve kterých byl
nainstalován <a href="#k03">výše popsaný</a> méně výkonný grafický adaptér
<i>MCGA</i>).  V&nbsp;těchto typech počítačů však ještě <i>VGA</i> nebyla
realizována jako samostatná grafická karta, ale jednalo se o čipy a pomocné
součástky umístěné přímo na základní desce. Teprve později byla <i>VGA</i>
nabízena i jako samostatná karta určená pro šestnáctibitovou sběrnici ISA
&ndash; právě tuto variantu karty <i>VGA</i> (vyráběnou v&nbsp;mnoha obměnách i
dalšími firmami, nejenom samotnou IBM) zná většina uživatelů osobních
počítačů.</p>

<img src="http://i.iinfo.cz/images/577/pc86-7.png" alt="pc86" height="200" width="320" />
<p><i>Obrázek 19: Hra F29 Retaliator firmy Ocean kupodivu využívala
šestnáctibarevný grafický režim s&nbsp;rozlišením 320&times;200 pixelů, který
byl kompatibilní i s&nbsp;kartou EGA.</i></p>

<p>Grafická karta <i>VGA</i> je do značné míry, tj.&nbsp;až na úroveň řídicích
registrů, zpětně kompatibilní s&nbsp;již zmíněnými grafickými kartami
<i>CGA</i>, <i>EGA</i> a <i>MCGA</i> (nikoli však s&nbsp;<i>Herculesem</i>),
avšak s&nbsp;tím pochopitelným rozdílem, že není možné použít původní monitory,
protože se změnily frekvence synchronizačních signálů i samotné rozhraní pro
připojení monitorů. Velikost obrazové paměti je rovna 256&nbsp;kB, protože
v&nbsp;nejvyšším oficiálně podporovaném grafickém režimu se pro framebuffer
(obrazovou paměť) alokuje místo o kapacitě 150 kB &ndash; viz další text.
Vzhledem k&nbsp;omezením daným BIOSem a DOSem (samotné mikroprocesory již
dokázaly v&nbsp;době nástupu karty <i>VGA</i> adresovat v&nbsp;chráněném režimu
minimálně šestnáctimegabajtový paměťový prostor; stejný adresní rozsah nabízela
i sběrnice ISA) se však nedá přímo adresovat celá obrazová paměť, viditelné je
vždy jedno či dvě &bdquo;okna&ldquo;, každé o velikosti 64 kB, přičemž žádný
z&nbsp;oficiálně podporovaných grafických režimů nevyužívá současně obě
okna.</p>

<img src="http://i.iinfo.cz/images/577/pc86-8.png" alt="pc86" height="200" width="320" />
<p><i>Obrázek 20: Další z&nbsp;šestnáctibarevných snímků hry F29 Retaliator.
Dojem, že je využito více barev, je způsoben použitím ditheringu.</i></p>

<p>Jedním z&nbsp;důvodů pro toto chování je i to, že v&nbsp;počítači může být
kromě grafické karty <i>VGA</i> současně nainstalována například i karta
<i>MDA</i> či <i>Hercules</i>, která s&nbsp;kartou <i>VGA</i> jedno paměťové
okno musí sdílet (opět se jedná o důvody dané omezením BIOSu a DOSu, protože
pro mapování obrazové paměti do adresního prostoru procesoru byly vyhrazeny
pouze dva segmenty začínající na adresách 0xa000:0000 a 0xb000:0000). Prakticky
všechny grafické karty, které jsou dnes vyráběné, jsou s&nbsp;grafickou kartou
<i>VGA</i> zpětně kompatibilní; její grafické režimy jsou použity například při
inicializaci některých graficky orientovaných operačních systémů. Ostatně
většina moderních PCček má při startu BIOSu nastaven jeden z&nbsp;grafických
režimů karty <i>VGA</i>, typicky se jedná o šestnáctibarevný režim
s&nbsp;rozlišením 640&times;400 pixelů, popř.&nbsp;720&times;400 pixelů.</p>

<img src="http://i.iinfo.cz/images/577/pc86-9.png" alt="pc86" height="200" width="320" />
<p><i>Obrázek 21: Při vykreslování palubní desky F29 je opět použit
dithering umožňující využití šestnáctibarevného režimu.</i></p>



<p><a name="k07"></a></p>
<h2 id="k07">7. Standardní grafické režimy karty VGA</h2>

<p>V&nbsp;předchozím textu jsme si řekli, že grafická karta <i>VGA</i> je
zpětně kompatibilní s&nbsp;kartami <i>MDA</i>, <i>CGA</i> i <i>EGA</i>. Týká se
to samozřejmě i grafických režimů, což znamená, že řídicí registry karty
<i>VGA</i> umožňovaly takové nastavení, které vedlo k&nbsp;emulaci všech
grafických režimů nabízených kartami <i>CGA</i> i <i>EGA</i>, samozřejmě včetně
struktury video paměti (režim sudá/lichá u karty <i>CGA</i>, bitové roviny
karty <i>EGA</i>, 64barevná paleta této karty atd.). Navíc je možné pomocí
služeb VGA BIOSu nastavit dva nové standardní grafické režimy. První
z&nbsp;těchto režimů nabízí rozlišení 640&times;480 pixelů při možnosti
zobrazení maximálně šestnácti barev. Ve své podstatě se jedná o rozšíření
grafického režimu karty <i>EGA</i> s&nbsp;rozlišením 640&times;350 pixelů,
protože &bdquo;pouze&ldquo; došlo ke zvýšení vertikálního rozlišení, které je
umožněno vyššími frekvencemi krystalů, které generují jak oba synchronizační
signály (horizontální i vertikální), tak i hodinový signál použitý při přístupu
do obrazové paměti (<i>pixel clock</i>), který je v&nbsp;případě tohoto režimu
roven 25,175 MHz.</p>

<a href="http://i.iinfo.cz/images/577/pc86-10.png"><img src="http://i.iinfo.cz/images/577/pc86-10-prev.png" alt="pc86" height="247" width="370" /></a>
<p><i>Obrázek 22: Hra Scorched Earth (ve své podstatě vylepšená varianta výše
zmíněné hry Tank Wars) mohla být spuštěna jak ve standardním grafickém režimu
s&nbsp;rozlišením 320&times;200 pixelů, tak i v&nbsp;některém
z&nbsp;rozšířených režimů (X-mód, Y-mód atd.), zde například v&nbsp;režimu
naprogramovaném pomocí řídicích registrů karty VGA na rozlišení 360&times;480
pixelů.</i></p>

<p>Podobně jako u karty <i>EGA</i>, i v&nbsp;grafickém režimu
640&times;480&times;16 je obrazová paměť rozdělena do čtyř bitových rovin
mapovaných z&nbsp;hlediska mikroprocesoru do segmentu
<strong>0xa000:0000</strong> až <strong>0xa000:ffff</strong>. Čtení či zápis
dat do bitových rovin není prováděn přímo, protože mezi mikroprocesor a
obrazovou paměť jsou vloženy takzvané záchytné registry (<i>latch</i>) řízené
pomocí několika konfiguračních registrů. Existuje několik navzájem odlišných
režimů práce těchto registrů, z&nbsp;nichž pravděpodobně nejpoužívanějším
režimem je čtení či zápis dat vždy pouze do jedné bitové roviny. Při zápisu je
však možné data současně zapisovat do libovolné kombinace bitových rovin, takže
například vymazání obrazovky lze v&nbsp;praxi provést pouze zápisem
640&times;480/8=38400 bajtů (zápis do všech čtyř bitových rovin současně)
namísto skutečně přemazaných 640&times;480/2=153600 bajtů. Tento grafický režim
má ještě jedno prvenství &ndash; jedná se o první grafický režim počítačů IBM
PC, jehož pixely měly čtvercový tvar, což umožnilo zjednodušit některé
algoritmy.</p>

<img src="http://i.iinfo.cz/images/577/pc86-13.png" alt="pc86" height="200" width="320" />
<p><i>Obrázek 23: Známý dungeon Ishar využívající grafický režim
s&nbsp;rozlišením 320&times;200 pixelů a 256 barev.</i></p>



<p><a name="k08"></a></p>
<h2 id="k08">8. Režim 13h &ndash; základ pro Autodesk Animator</h2>

<p>Druhý standardní grafický režim, známý též pod jménem &bdquo;mód 13h&ldquo;
nabízel programátorům i uživatelům rozlišení 320&times;200 pixelů, ovšem počet
současně zobrazitelných barev byl roven 256 z&nbsp;celkového počtu
2<sup>18</sup>=262144 barevných odstínů. Tento režim vznikl zřetězením všech
bitových rovin tak, že barva prvního pixelu (osm bitů) je zapsána do první
bitové roviny (první bajt), barva druhého pixelu do druhé roviny (druhý bajt),
třetí pixel (překvapivě) do třetí bitové roviny, čtvrtý pixel do poslední
bitové roviny, barva pátého pixelu opět do první roviny (pátý bajt) atd.
&ndash; viz též obrázek číslo 24, na kterém je naznačena jak kombinace bitových
rovin, tak i metoda zobrazení pixelů na obrazovce. Při zřetězení bitových rovin
je sice celých 75% obrazové paměti nevyužito, protože v&nbsp;každé bitové
rovině je adresovatelný vždy každý čtvrtý bajt, ale z&nbsp;hlediska procesoru
se celá obrazová paměť jeví jako pole 320&times;200=64000 bajtů, přičemž každý
bajt představuje index barvy jednoho pixelu &ndash; v&nbsp;reálném režimu
procesoru 80x86 si snad nelze představit jednodušší strukturu obrazové paměti
:-), takže není divu, že se tento grafický režim stal velmi populární.</p>

<a href="http://i.iinfo.cz/images/577/pc86-14.png"><img src="http://i.iinfo.cz/images/577/pc86-14-prev.png" alt="pc86" height="270" width="360" /></a>
<p><i>Obrázek 24: Struktura obrazové paměti v&nbsp;grafickém režimu
13h.</i></p>

<p>Právě tento grafický režim je použit v&nbsp;Autodesk Animatoru:</p>

<img src="https://i.iinfo.cz/images/567/aa1-1.png" class="image-416708" alt="&#160;" width="320" height="200" />
<p><i>Obrázek 25: Autodesk Animator používá grafický režim 13h, mj.&nbsp;i
kvůli velmi rychlému přístupu do grafické paměti.</i></p>



<p><a name="k09"></a></p>
<h2 id="k09">9. Aegis Animator</h2>

<p>Již <a href="#k02">ve druhé kapitole</a> jsme si řekli, že <i>Autodesk
Animator</i> byl naprogramován <i>Jimem Kentem</i>. Tento autor je sice dnes
poněkud méně známý, než jiní pionýři počítačové grafiky (Bresenham, Bézier,
Suterhand, Blinn atd.), ovšem právě Jim Kent stojí za vývojem animačních
programů určených i pro levné osobní mikropočítače, ať již Atari ST a Amigu, či
právě pro platformu PC. I díky němu tyto platformy postupně nahradily výkonné,
ale taktéž patřičně drahé pracovní stanice, protože se ukázalo, že i běžné
osobní počítače mohou být pro tyto aplikace vhodným (i když nikoli
nejvýkonnějším řešením). Jim Kent vytvořil množství animačních aplikací,
přičemž používal assembler, jazyk C a dokonce i BASIC.</p>

<img src="https://i.iinfo.cz/images/567/aa1-2.gif" class="image-416709" alt="&#160;" width="320" height="200" />
<p><i>Obrázek 26: Posuvné menu Aegis Animatoru. Podobný koncept se později
objevil právě v&nbsp;Autodesk Animatoru.</i></p>

<p>Jedním z&nbsp;těchto programů byl i <i>Aegis Animator</i> vyvinutý pro
osobní mikropočítače Atari ST. Hardwarové požadavky byly skromné (alespoň
z&nbsp;dnešního pohledu) &ndash; postačovalo standardní Atari 520ST s&nbsp;512
kB operační paměti, ovšem pro větší animace bylo doporučováno použít celý jeden
megabajt. V&nbsp;Aegis Animatoru se používalo grafické uživatelské rozhraní,
které do značné míry připomíná Autodesk Animator, což pochopitelně není náhoda.
Příkladem mohou být panely s&nbsp;ovládacími prvky, které lze v&nbsp;rámci
plochy obrazovky posunout na libovolné místo atd.</p>

<img src="https://i.iinfo.cz/images/567/aa1-3.gif" class="image-416710" alt="&#160;" width="320" height="200" />
<p><i>Obrázek 27: Úvodní obrazovka novější verze Aegis Animatoru.</i></p>



<p><a name="k10"></a></p>
<h2 id="k10">10. Cyber Paint</h2>

<p>Dalším programem od stejného autora je <i>Cyber Paint</i>, který taktéž
vyšel v&nbsp;roce 1987 pro osobní mikropočítače postavené na bázi
mikroprocesoru Motorola 68000. Cyber Paint byl součástí většího množství
aplikací, které mezi sebou mohly přenášet data (což ostatně platilo i pro
pozdější duo Animator + 3D Studio).</p>

<img src="https://i.iinfo.cz/images/567/aa1-4.gif" class="image-416711" alt="&#160;" width="320" height="200" />
<p><i>Obrázek 28: Grafické uživatelské rozhraní Cyber Paintu se nápadně
podobá Autodesk Animatoru, a to včetně rozložení jednotlivých ovládacích
prvků.</i></p>

<p>K&nbsp;Cyber Paintu jakožto k&nbsp;poloprofesionálnímu programu byla vydána
i příručka, která je nyní dostupná online na adrese <a
href="http://www.atarimania.com/st/files/cyber_paint_1_0_antic.pdf">http://www.atarimania.com/st/files/cyber_paint_1_0_antic.pdf</a>.</p>

<img src="https://i.iinfo.cz/images/567/aa1-5.gif" class="image-416712" alt="&#160;" width="320" height="200" />
<p><i>Obrázek 29: Úvodní dialog Cyber Paintu.</i></p>



<p><a name="k11"></a></p>
<h2 id="k11">11. Tweening</h2>

<p>Jim Kent ve svých animačních programech experimentoval s&nbsp;animační
technikou zvanou <i>tweening</i>. Jedná se o označení, které odkazuje na
profesi <i>tweenera</i>, tedy člověka, který ručně kreslil přechody mezi
klíčovými snímky vytvořené animátorem. A prakticky stejný způsob nalezneme
například již v&nbsp;Aegis Animatoru &ndash; explicitně je nutné vytvořit pouze
klíčové snímky, přičemž mezisnímky automaticky dopočítá software. Příkladem
může být změna pozice nějakého spritu, změna tvaru mnohoúhelníku, vyplňování
barvou, aplikace jednoduchého filtru atd. Mezisnímek vypočtený Animatorem
obsahoval rozdíly mezi dvojicí snímků, přičemž tyto rozdíly byly zobrazeny
první barvou palety, což je většinou (alespoň v&nbsp;dobovém animačním
software) barva modrá. Tyto rozdíly, popř.&nbsp;i další pomocné prvky
(<i>guides</i>) bylo možné smazat jediným příkazem (<i>clear guides</i>) a
vytvořit tak z&nbsp;pomocného mezisnímku skutečnou součást výsledné
animace.</p>

<img src="https://i.iinfo.cz/images/567/aa1-6.gif" class="image-416713" alt="&#160;" width="320" height="200" />
<p><i>Obrázek 30: Animace vytvořená v&nbsp;Cyber Paintu přímo Jimem
Kentem.</i></p>



<p><a name="k12"></a></p>
<h2 id="k12">12. Metamorphic animation</h2>

<p>Dalším typem animace, který Jim Kent implementoval ve svých animačních
programech, jsou takzvané metamorfické animace. Pod tímto dosti honosným názvem
se skrývá poměrně jednoduchá operace aplikovaná na polygomy (mnohoúhelníky).
Postačuje specifikovat pozici vrcholů mnohoúhelníku v&nbsp;prvním klíčovém
snímku a pozice ve druhém klíčovém snímku. Všechny mezisnímky (a může jich být
prakticky libovolné množství) jsou dopočítány automaticky lineárním posunem
popř.&nbsp;posunem nelineárním (rozjetí a zastavení může být plynulé). Tento
typ animace lze aplikovat na mnohoúhelníky s&nbsp;okrajem (nevyplněné) i
mnohoúhelníky vyplněné. Tuto techniku pochopitelně nalezneme i v&nbsp;Autodesk
Animatoru.</p>

<img src="https://i.iinfo.cz/images/379/aa2-1.png" class="image-416717" alt="&#160;" width="320" height="200" />
<p><i>Obrázek 31: Metamorfické animace v&nbsp;Autodesk Animatoru.</i></p>



<p><a name="k13"></a></p>
<h2 id="k13">13. Další animační techniky</h2>

<p>Mezi další podporované animační techniky patří postupná změna barvové
palety. Tato technika, která je známá i z&nbsp;některých grafických editorů pro
počítače Amiga a Atari ST, se objevila i v&nbsp;obou Animatorech a je tudíž
podporována i v&nbsp;souborových formátech FLI a FLC. Princip je jednoduchý
&ndash; některé animace lze dosáhnout nikoli změnou hodnot jednotlivých pixelů,
ale pouze úpravou barvové palety, která může být v&nbsp;případě grafické karty
VGA vybrána ze škály 2<sup>18</sup> odstínů.</p>

<img src="https://i.iinfo.cz/images/379/aa2-2.png" class="image-416718" alt="&#160;" width="320" height="200" />
<p><i>Obrázek 32: Animace palety v&nbsp;Autodesk Animatoru.</i></p>



<p><a name="k14"></a></p>
<h2 id="k14">14. Autodesk Animator se představuje</h2>

<p>Nyní se konečně dostáváme k&nbsp;produktu <i>Autodesk Animator</i>. První
verze této aplikace začala být prodávána v&nbsp;roce 1989 a její systémové
nároky byly z&nbsp;dnešního pohledu až směšně malé:</p>

<ul>
<li>Počítač s&nbsp;mikroprocesorem 80286 nebo 80386</li>
<li>Jeden megabajt operační paměti</li>
<li>Grafická karta MCGA (čistě teoreticky) nebo VGA, protože je použit <a href="#k08">grafický režim 13h</a></li>
<li>Animator je možné spustit i z&nbsp;diskety, ovšem doporučoval se (pochopitelně) pevný disk o kapacitě 40 MB (ne GB :-)</li>
<li>Myš (čistě teoreticky lze program ovládat i z&nbsp;klávesnice, ale v&nbsp;praxi by se pochopitelně jednalo o příliš velký masochismus)</li>
</ul>

<p>Samotný Autodesk Animator se vlezl na jedinou disketu s&nbsp;dvojitou
hustotou:</p>

<a href="https://www.root.cz/obrazek/416719/"><img src="https://i.iinfo.cz/images/379/aa2-3-prev.png" class="image-416719" alt="&#160;" width="370" height="231" /></a>
<p><i>Obrázek 33: Nároky na volné místo na disku či disketě byly minimální.
Mimochodem &ndash; samotný Autodesk Animator je představován jediným
spustitelným souborem o velikosti nepřesahující 120kB.</i></p>

<p>Kapacita operační paměti pochopitelně nemusela být dostačující pro uložení
celé animace. Program z&nbsp;tohoto důvodu umožňoval ukládání sekvence snímků
na pevný disk s&nbsp;možností přehrávání přímo z&nbsp;pevného disku, ale i
editace animace meziuložené na pevný disk.</p>

<p>Mezi další omezení patřila možnost práce s&nbsp;maximálně 4000 snímky
v&nbsp;jediné animaci, i když formát FLI teoreticky podporoval až 65535
snímků.</p>

<img src="https://i.iinfo.cz/images/379/aa2-4.png" class="image-416720" alt="&#160;" width="320" height="200" />
<p><i>Obrázek 34: Informace o autorovi Autodesk Animatoru.</i></p>



<p><a name="k15"></a></p>
<h2 id="k15">15. Grafické uživatelské rozhraní Autodesk Animatoru</h2>

<p>Pokud se podíváte na screenshoty Aegis Animatoru, Cyber Paintu a Autodesk
Animatoru, zjistíte, že se jednalo o podobně vyhlížející programy se
specifickým konceptem menu a panelů s&nbsp;nástroji. Primárně se pro ovládání
používala myš, ovšem mnoho operací bylo možné ovládat i z&nbsp;klávesnice, což
je pochopitelně při dlouhodobější práci výhodnější a rychlejší. Nástrojový
panel bylo možné posunovat kamkoli v&nbsp;rámci obrazovky, takže se například
nestávalo, že by se při editaci titulků (což je speciální animační technika)
tato část obrazu schovala právě pod ovládací prvky. Některé důležité prvky jsou
zobrazeny na screenshotech:</p>

<img src="https://i.iinfo.cz/images/439/aa3-1.png" class="image-416722" alt="&#160;" width="320" height="200" />
<p><i>Obrázek 35: Základní ovládací panel zobrazující kreslicí nástroje,
barvovou paletu, filtry i řízení animací. Vpravo dole jsou čtyři tlačítka pro
řízení typu snímku, klíčování atd.</i></p>

<img src="https://i.iinfo.cz/images/439/aa3-2.png" class="image-416723" alt="&#160;" width="320" height="200" />
<p><i>Obrázek 36: Výběr souboru s&nbsp;animací s&nbsp;náhledovým
obrázkem.</i></p>

<img src="https://i.iinfo.cz/images/439/aa3-3.png" class="image-416724" alt="&#160;" width="320" height="200" />
<p><i>Obrázek 37: Zobrazení základních informací o animaci.</i></p>

<img src="https://i.iinfo.cz/images/439/aa3-4.png" class="image-416725" alt="&#160;" width="320" height="200" />
<p><i>Obrázek 38: Autodesk Animator pracuje s&nbsp;celkem dvanácti souborovými
formáty &ndash; animací, fonty, jednotlivými obrázky (výstřižky), filtry, makry
atd.</i></p>

<img src="https://i.iinfo.cz/images/439/aa3-5.png" class="image-416726" alt="&#160;" width="320" height="200" />
<p><i>Obrázek 39: Dialog pro načtení bitmapového fontu.</i></p>

<img src="https://i.iinfo.cz/images/439/aa3-6.png" class="image-416727" alt="&#160;" width="320" height="200" />
<p><i>Obrázek 40: Velmi užitečná vlastnost &ndash; výběr kreslicích nástrojů
pro zobrazení na hlavním panelu. Ideální řešení v&nbsp;situaci, kdy je plocha
obrazovky malá a i rozlišení je nízké.</i></p>

<img src="https://i.iinfo.cz/images/439/aa3-7.png" class="image-416728" alt="&#160;" width="320" height="200" />
<p><i>Obrázek 41: Načtení animace.</i></p>

<img src="https://i.iinfo.cz/images/439/aa3-8.png" class="image-416729" alt="&#160;" width="320" height="200" />
<p><i>Obrázek 42: Nástrojový panel, který umožňoval některé 3D transformace
(dobrým příkladem je <a href="https://www.youtube.com/watch?v=8tC32ZIYXlE">toto
známé intro</a>).</i></p>



<p><a name="k16"></a></p>
<h2 id="k16">16. Titulky</h2>

<p>Kromě výše zmíněných animačních technik &ndash; <i>tweeningu</i> a
<i>metamorfické animace</i> podporoval Autodesk Animator i tvorbu titulků,
které mohly různým způsobem scrollovat libovolným směrem, objevovat se
v&nbsp;sekvenci snímků atd. Jedná se vlastně o samostatnou
&bdquo;podaplikaci&ldquo; s&nbsp;jednoduchým ovládáním &ndash; titulek (i delší
text) se napsal do zvoleného obdélníku, zvolil se typ animace, jak rychle má
animace titulků probíhat (pomalý rozjezd či dojezd atd.) a následně se již
titulky staly součástí jednotlivých snímků.</p>

<img src="https://i.iinfo.cz/images/439/aa3-9.png" class="image-416730" alt="&#160;" width="320" height="200" />
<p><i>Obrázek 43: Nástrojový panel pro specifikaci animace titulků.</i></p>

<img src="https://i.iinfo.cz/images/439/aa3-10.png" class="image-416731" alt="&#160;" width="320" height="200" />
<p><i>Obrázek 44: Můžeme si to vyzkoušet v&nbsp;praxi (DosBox).</i></p>

<img src="https://i.iinfo.cz/images/439/aa3-13.png" class="image-416734" alt="&#160;" width="320" height="200" />
<p><i>Obrázek 45: Delší výpočty je možné přerušit.</i></p>



<p><a name="k17"></a></p>
<h2 id="k17">17. Makra</h2>

<p>To ovšem není zdaleka vše, protože podporován byl i záznam maker.
Zjednodušeně řečeno si Autodesk Animator mohl zapamatovat sekvenci operací,
kterou mohl následně zopakovat. Vzhledem k&nbsp;tomu, že jednou z&nbsp;operací
je i vytvoření nového snímku, přechod na tento snímek, namalování nějakého
tvaru, načtení obrázku ze souboru (pamatuje se pozice v&nbsp;dialogovém boxu),
se jednalo o velmi silný nástroj.</p>

<img src="https://i.iinfo.cz/images/439/aa3-15.png" class="image-416736" alt="&#160;" width="320" height="200" />
<p><i>Obrázek 46: Menu pro záznam a přehrání makra.</i></p>

<p>Do dalších verzí Animatoru byla předána podpora pro skriptování, přičemž
skripty vypadaly prakticky stejně, jako céčkové programy, což není náhoda:</p>

<pre>
main()
{
int xbegin,ybegin;
int x,y,lft,right,key;
int direc=1;
char ibuf[16];
int cbuf;
Screen *oldscr,*picscr;
int ecode,rad;
int False=0,adjust,exitkey=0;
int newang=5;
double ang=5,mang,abegin;
&amp;nbsp;
oldscr = GetUndoScreen();
picscr = GetPicScreen();
&amp;nbsp;
if (!CelExists()) goto finish;
CelWhere(&amp;xbegin,&amp;ybegin,&amp;abegin);
SetFilled(1);
GetInk(ibuf);
cbuf = GetColor();
&amp;nbsp;
SetInk("Opaque");
key = 0;
&amp;nbsp;
SetAbort(False);
while (exitkey == 0) 
	{
contdrag:
	WaitInput(&amp;x,&amp;y,&amp;lft,&amp;right,&amp;key);
	if (right == 2) {       /* right press indicated by right = 2 */
				mang = ang * 5.625 * direc;
                 /* see documentation on bug  requiring the 5.625 multiplier */
				CelTurn(mang);
				CopyScreen(oldscr,picscr);
				CelPaste();
			    }
	if (lft ==1)      {     /* drag indicated by lft=1 */
				CopyScreen(oldscr,picscr);
				CelMoveTo(x,y);
				CelPaste();
			    }
&amp;nbsp;
	switch (key)
		{
		case 3117 : /* <-> Key entered */
			   direc = -direc;
			   break;				
&amp;nbsp;
		case 561 :  ang = 1; /* <1> key entered */
			   break;
&amp;nbsp;
		case 818:  ang = 5; /* <5> key entered */
			   break;
&amp;nbsp;
		case 2864: /* 0 entered to ask for adjustment dialogue box*/
			    adjust = Qnumber(&amp;newang,1,180,"Enter the degrees of rotation");
			   if (adjust) ang = newang;	
			   break;
&amp;nbsp;
		case 283: /* ESC cancel all changes */
			   CopyScreen(oldscr,picscr);
			   CelMoveTo(xbegin,ybegin);
			   CelTurnTo(abegin);
			   exitkey = 1;
			   break;
&amp;nbsp;
		case 14624: /* Space No paste but leave changes to cel position */
			   CopyScreen(oldscr,picscr);
			   exitkey = 1;
			   break;
&amp;nbsp;
		case 7181: /* Return complete paste and exit */
			   exitkey = 1;
			   break;
&amp;nbsp;
		}
	}
&amp;nbsp;
finish:
SetInk(ibuf);
SetColor(cbuf);
}
</pre>



<p><a name="k18"></a></p>
<h2 id="k18">18. Autodesk Animator Pro</h2>

<p>V&nbsp;roce 1991 byla vydána nová verze Autodesk Animatoru s&nbsp;plným
názvem <i>Autodesk Animator Pro</i>. Jednou z&nbsp;nejviditelnějších vlastností
byla podpora pro grafické režimy karet SVGA, se všemi z&nbsp;toho plynoucími
důsledky (prakticky nemožnost vytvoření plynulé animace na 80386 atd.).
&bdquo;Pro&ldquo; v&nbsp;názvu taktéž znamenalo citelné zvýšení ceny na 800
dolarů, protože se počítalo s&nbsp;tím, že tuto verzi použijí profesionálové,
například společně s&nbsp;tehdy vznikajícím 3D studiem. Aby bylo možné uložit
animace s&nbsp;vyšším rozlišením, byl původní souborový formát FLI nepatrně
upraven a vznikl nový formát FLC. Další změny se týkaly především ergonomie
ovládání GUI &ndash; Autodesk Animator Pro byl/je z&nbsp;ergonomického hlediska
považován za velmi vydařený produkt, zejména v&nbsp;porovnání
s&nbsp;<i>Animator Studiem</i> popsaným v&nbsp;následující kapitole.</p>

<img src="https://i.iinfo.cz/images/439/aa3-11.png" class="image-416732" alt="&#160;" width="320" height="200" />
<p><i>Obrázek 47: Aplikace nějaké animační techniky prakticky vždy vede
k&nbsp;tomuto nástrojovému panelu.</i></p>

<img src="https://i.iinfo.cz/images/439/aa3-12.png" class="image-416733" alt="&#160;" width="320" height="200" />
<p><i>Obrázek 48: Specifikace, že začátek i konec má začít plynule &ndash;
nelineárně.</i></p>



<p><a name="k19"></a></p>
<h2 id="k19">19. Animator Studio</h2>

<p>O tři roky později, tedy v&nbsp;roce 1995 vznikl program nazvaný <i>Animator
Studio</i> určený pro tehdejší novinku &ndash; Windows 95. Jednou
z&nbsp;vlastností tohoto nového programu byla podpora souborů AVI, které se ve
světě Windows staly de facto standardem v&nbsp;oblasti animací i videa. Ovšem
Animator Studio nebylo tak populární, jako původní Animatory, a to i
z&nbsp;toho důvodu, že ovládání Studia bylo komplikovanější a taktéž se na trhu
objevily konkurenční produkty nabízející pokročilejší funkce.</p>

<img src="https://i.iinfo.cz/images/439/aa3-14.png" class="image-416735" alt="&#160;" width="320" height="200" />
<p><i>Obrázek 49: Kreslení splines.</i></p>

<img src="https://i.iinfo.cz/images/529/aa4-1.png" class="image-416737" alt="&#160;" width="320" height="200" />
<p><i>Obrázek 50: Slavné české video Top Gun má neuvěřitelných 962 snímků.</i></p>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>Support/peripheral/other chips - 6800 family<br />
<a href="http://www.cpu-world.com/Support/6800.html">http://www.cpu-world.com/Support/6800.html</a>
</li>

<li>Motorola 6845<br />
<a href="http://en.wikipedia.org/wiki/Motorola_6845">http://en.wikipedia.org/wiki/Motorola_6845</a>
</li>

<li>The 6845 Cathode Ray Tube Controller (CRTC)<br />
<a href="http://www.tinyvga.com/6845">http://www.tinyvga.com/6845</a>
</li>

<li>IBM Monochrome Display Adapter<br />
<a href="http://en.wikipedia.org/wiki/Monochrome_Display_Adapter">http://en.wikipedia.org/wiki/Monochrome_Display_Adapter</a>
</li>

<li>Color Graphics Adapter<br />
<a href="http://en.wikipedia.org/wiki/Color_Graphics_Adapter">http://en.wikipedia.org/wiki/Color_Graphics_Adapter</a>
</li>

<li>Wikipedia CZ: Sběrnice:<br />
<a href="http://cs.wikipedia.org/wiki/Sb%C4%9Brnice">http://cs.wikipedia.org/wiki/Sb%C4%9Brnice</a></li>

<li>Wikipedia EN: Industry Standard Architecture:<br />
<a href="http://en.wikipedia.org/wiki/Industry_Standard_Architecture">http://en.wikipedia.org/wiki/Industry_Standard_Architecture</a></li>

<li>Enhanced Graphics Adapter<br />
<a href="http://en.wikipedia.org/wiki/Enhanced_Graphics_Adapter">http://en.wikipedia.org/wiki/Enhanced_Graphics_Adapter</a>
</li>

<li>IBM Multicolor Graphics Adapter<br />
<a href="http://en.wikipedia.org/wiki/MCGA">http://en.wikipedia.org/wiki/MCGA</a>
</li>

<li>Deluxe Paint<br />
<a href="https://en.wikipedia.org/wiki/Deluxe_Paint">https://en.wikipedia.org/wiki/Deluxe_Paint</a>
</li>

<li>MacPaint<br />
<a href="https://en.wikipedia.org/wiki/MacPaint">https://en.wikipedia.org/wiki/MacPaint</a>
</li>

<li>NEOchrome<br />
<a href="https://en.wikipedia.org/wiki/NEOchrome">https://en.wikipedia.org/wiki/NEOchrome</a>
</li>

<li>Autodesk Animator<br />
<a href="https://en.wikipedia.org/wiki/Autodesk_Animator">https://en.wikipedia.org/wiki/Autodesk_Animator</a>
</li>

<li>LightningPaint 1.1<br />
<a href="https://www.macintoshrepository.org/1803-lightningpaint-1-1">https://www.macintoshrepository.org/1803-lightningpaint-1-1</a>
</li>

<li>DOS extender<br />
<a href="https://en.wikipedia.org/wiki/DOS_extender">https://en.wikipedia.org/wiki/DOS_extender</a>
</li>

<li>The Flic File Format<br />
<a href="https://www.drdobbs.com/windows/the-flic-file-format/184408954">https://www.drdobbs.com/windows/the-flic-file-format/184408954</a>
</li>

<li>Aseprite FLIC Library<br />
<a href="https://github.com/aseprite/flic">https://github.com/aseprite/flic</a>
</li>

<li>FLIC (file format)<br />
<a href="https://en.wikipedia.org/wiki/FLIC_(file_format)">https://en.wikipedia.org/wiki/FLIC_(file_format)</a>
</li>

<li>The FLIC file format<br />
<a href="https://www.compuphase.com/flic.htm">https://www.compuphase.com/flic.htm</a>
</li>

<li>FLIC routines<br />
<a href="https://www.allegro.cc/manual/4/api/flic-routines/">https://www.allegro.cc/manual/4/api/flic-routines/</a>
</li>

<li>Cyber Paint<br />
<a href="https://doudoroff.com/atari/cyberpaint.html">https://doudoroff.com/atari/cyberpaint.html</a>
</li>

<li>Jim Kent<br />
<a href="https://en.wikipedia.org/wiki/Jim_Kent">https://en.wikipedia.org/wiki/Jim_Kent</a>
</li>

<li>AEGIS ANIMATOR ST: AND ART PAK ST: Design your own computerized cartoons<br />
<a href="https://www.atarimagazines.com/v6n2/AEGIS.html">https://www.atarimagazines.com/v6n2/AEGIS.html</a>
</li>

<li>The First Pioneer in PC Animation: Autodesk Animator<br />
<a href="https://drmussey.wordpress.com/2010/11/08/the-first-pioneer-in-pc-animation-autodesk-animator/">https://drmussey.wordpress.com/2010/11/08/the-first-pioneer-in-pc-animation-autodesk-animator/</a>
</li>

<li>Přepisovaný Animator Pro na GitHubu<br />
<a href="https://github.com/AnimatorPro/Animator-Pro">https://github.com/AnimatorPro/Animator-Pro</a>
</li>

<li>Tesla – Cyber Paint Demo Animation<br />
<a href="https://www.randelshofer.ch/animations/anims_atari/jim_kent/Tesla.anim.html">https://www.randelshofer.ch/animations/anims_atari/jim_kent/Tesla.anim.html</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2020</small></p>
</body>
</html>

