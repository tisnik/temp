<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Mikropočítače založené na čipu RCA 1802</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Mikropočítače založené na čipu RCA 1802</h1>

<h3>Pavel Tišnovský</h3>

<p></p>

<h1>Úvodník</h1>

<p>V úterním článku jsme si popsali zajímavý a v našich končinách poněkud přehlížený osmibitový mikroprocesor RCA 1802. Dnes se budeme zabývat mikropočítači, které na bázi tohoto čipu vznikly, především mikropočítačem pojmenovaným COSMAC ELF.</p>



<h2>Obsah</h2>

<p><a href="#k01">1. Mikropočítače založené na čipu RCA 1802</a></p>
<p><a href="#k02">2. Od prvních mikropočítačů k&nbsp;domácím mikropočítačům</a></p>
<p><a href="#k03">3. Seznam testovacích a vývojových mikropočítačů</a></p>
<p><a href="#k04">4. Seznam mikropočítačových kitů</a></p>
<p><a href="#k05">5. COSMAC ELF</a></p>
<p><a href="#k06">6. Základní charakteristiky mikropočítače COSMAC ELF</a></p>
<p><a href="#k07">7. Programování počítače COSMAC ELF</a></p>
<p><a href="#k08">8. Další rozšíření ELFu</a></p>
<p><a href="#k09">9. První krůčky v&nbsp;oblasti počítačové grafiky na mikropočítačích</a></p>
<p><a href="#k10">10. Netronics ELF II</a></p>
<p><a href="#k11">11. SuperELF</a></p>
<p><a href="#k12">12. ELF 2000</a></p>
<p><a href="#k13">13. Podobné projekty založené na použití jiných mikroprocesorů nebo mikrořadičů</a></p>
<p><a href="#k14">14. Mikropočítač IMSAI 8048 Control Computer</a></p>
<p><a href="#k15">15. Mikropočítač Kosmos CP1</a></p>
<p><a href="#k16">16. PMI-80</a></p>
<p><a href="#k17">*** 17. Malá odbočka &ndash; monitory</a></p>
<p><a href="#k18">18. Literatura</a></p>
<p><a href="#k19">19. Odkazy na Internetu</a></p>



<p><a name="k01"></a></p>
<h2 id="k01">1. Mikropočítače založené na čipu RCA 1802</h2>

<p><a
href="https://www.root.cz/clanky/rca-1802-posledni-mohykan-osmibitove-ery-mikroprocesoru/">V&nbsp;úterním
článku</a> jsme si popsali osmibitový mikroprocesor <i>RCA 1802</i>, který
vznikl v&nbsp;polovině sedmdesátých let minulého století, což znamená, že
konkuroval tak slavným čipům jako je <i>Intel 8080</i>, <i>Motorola 6800</i> a
<i>MOS 6502</i> (později i mikroprocesoru <i>Zilog Z80</i> a mikrořadiči
<i>Intel 8048</i>). Víme již, že se jednalo o poněkud zvláštní mikroprocesor,
který byl (z&nbsp;pohledu programátora) založen na osmibitové
aritmeticko-logické jednotce s&nbsp;osmibitovým akumulátorem doplněným o
šestnáct (!) šestnáctibitových registrů. Tyto registry se ovšem používaly
převážně pro adresování operandů v&nbsp;operační paměti a nebylo je tedy možné
použít například v&nbsp;aritmetických ani logických operacích. Z&nbsp;tohoto
pohledu vypadá architektura <i>RCA 1802</i> dosti nevyváženě, protože značně
velká plocha čipu byla zabrána pro uložení adres (a nikoli potenciálních
operandů). Na druhou stranu však toto řešení vedlo k&nbsp;pravidelné instrukční
sadě, ke které se ještě později na chvíli vrátíme.</p>

<p><div class="rs-tip-major">Poznámka: v&nbsp;některých článcích se setkáme
s&nbsp;tvrzením, že se jednalo o první RISCový procesor. To ve skutečnosti
nebyla pravda, protože u RISCových procesorů se sice používá relativně velký
počet registrů, ovšem jedná se o registry univerzální (u RCA 1802 je
univerzální jen akumulátor). Navíc je celá idea RISCu založena na tom, že se
používá instrukční pipeline a v&nbsp;tomto ohledu je RCA 1802 pravým opakem
RISCové architektury.</div></p>

<a href="https://www.root.cz/obrazek/415374/"><img src="https://i.iinfo.cz/images/342/galileo-4-prev.jpg" class="image-415374" alt="&#160;" width="370" height="190" /></a>
<p><i>Obrázek 1: Čip RCA 1802.</i></p>

<p>Čip <i>RCA 1802</i> má poměrně zajímavě řešené vstupní a výstupní piny,
které ho předurčily k&nbsp;tomu, že byl dosti často používán i v&nbsp;těch
aplikacích, pro něž by se běžně použil mikrořadič. K&nbsp;tomu navíc dopomohlo
to, že RCA 1802 byl jako jeden z&nbsp;prvních mikroprocesorů postaven na
technologii CMOS a díky použití statických registrů bylo možné úplně zastavit
hodinovou frekvenci (0 Hz), popř.&nbsp;měnit napájecí napětí, a to ve značném
rozsahu (cca od 4V do 10V resp.&nbsp;neoficiálně do 12V). Jednou z&nbsp;nevýhod
čipu <i>RCA 1802</i> bylo pomalé vykonávání instrukcí; přesněji řečeno
instrukce byly provedeny ve vyšším počtu hodinových cyklů, než tomu bylo u
prakticky všech konkurenčních čipů (16 popř.&nbsp;24 cyklů). I to je jeden
z&nbsp;důvodů, proč tento mikroprocesor nebyl použit v&nbsp;klasických herních
konzolích či domácích osmibitových mikropočítačích. To však ale neznamená, že
by se RCA 1802 neuplatnil. Dodnes populární je jeho použití
v&nbsp;mikropočítači COSMAC ELF, který si popíšeme v&nbsp;navazujících
kapitolách.</p>

<img src="https://i.iinfo.cz/images/342/galileo-5.png" class="image-415375" alt="&#160;" width="460" height="430" />
<p><i>Obrázek 2: Piny mikroprocesoru RCA 1802.</i></p>



<p><a name="k02"></a></p>
<h2 id="k02">2. Od prvních mikropočítačů k&nbsp;domácím mikropočítačům</h2>

<p><i>COSMAC ELF</i> byl zástupcem mikropočítačů, což je označení pro relativně
malá elektronická zařízení vybavená mikroprocesorem, která je možné programovat
a měnit tak jejich chování. Mikropočítače začaly vznikat v&nbsp;první polovině
sedmdesátých let minulého století společně s&nbsp;prvními univerzálními
mikroprocesory a hrubě je lze rozdělit do čtyř kategorií:</p>

<ol>

<li>Testovací a vývojové mikropočítače; jejich vzorem byl <i>Intel SIM8-01</i>
postavený na mikroprocesoru Intel 8008 (viz odkazy). Byly většinou dodávány
složené a byly určeny pro seznámení firem a movitějších zákazníků
s&nbsp;mikroprocesorovou technikou (mimochodem: zmíněný SIM8-01 byl dodáván i
s&nbsp;programátorem EPROM).</li>

<li>Mikropočítačové kity, které si uživatelé složili doma. Do této kdysi velké
a populární skupiny patří i dnes popisovaný mikropočítač <i>COSMAC ELF</i>.
Vzhledem k&nbsp;relativně malým sériím se původně nevyplatilo budovat výrobu
složených kitů; to se změnilo o několik let později. Taktéž zákazníci, kteří si
kity pořizovali, byli většinou více či méně zdatnými elektroniky, pro které
sestavení kitu nemuselo představovat zásadní problém (čipy mívaly klasické DIP
pouzdro s&nbsp;rozestupem pinů 2,5 resp. 2,54 mm, takže i pájení bylo
snadné).</li>

<li>Mikropočítače primárně určené pro výuku. Sem spadá například <i>MTP8080
Microtutor</i> či československý stroj <i>PMI-80</i>, o němž se
v&nbsp;krátkosti zmíníme v&nbsp;závěru článku. Do značné míry se tyto
mikropočítače prolínají s&nbsp;první skupinou.</li>

<li>Domácí mikropočítače, které již měly zcela odlišný charakter &ndash; výstup
na TV, později podporu barevného obrazu, podporu zvuku, plnohodnotnou
klávesnici, byly vybaveny kazetovou jednotkou či dokonce disketovou jednotkou
atd.</li>

</ol>

<a href="https://i.iinfo.cz/images/435/pc116-3.jpg"><img src="https://i.iinfo.cz/images/435/pc116-3-prev.jpg" alt="" height="226" width="370"></a>
<p><i>Obrázek 3: Originální mikropočítač Apple II postavený na bázi
osmibitového mikroprocesoru MOS 6502.</i></p>

<p>Dnes nás budou zajímat především první tři skupiny, které mají určité
společné vlastnosti. Většinou mají minimalistický design a taktéž důraz na
<i>práci s&nbsp;mikroprocesorem</i>. Naproti tomu domácí osmibitové
mikropočítače měly již odlišný charakter a byly určeny spíše koncovým
zákazníkům, kteří počítač chtěli <i>používat jako celek</i> a nechtěli a
vlastně ani nemuseli chápat jeho interní architekturu.</p>



<p><a name="k03"></a></p>
<h2 id="k03">3. Seznam testovacích a vývojových mikropočítačů</h2>

<p>Jak již víme <a href="#k02">z&nbsp;předchozí kapitoly</a>, jednalo se o
zařízení určená především pro otestování možností mikroprocesorové techniky i
pro návrh nových zařízení. Tyto mikropočítače byly dražší, než dále zmíněné
kity a byly určeny spíše pro průmyslové firmy a nikoli pro domácí bastlíře
(v&nbsp;dobrém slova smyslu). Schémata těchto mikropočítačů byla mnohdy chápána
jako standard v&nbsp;dané oblasti (proto například mnoho vzájemně velmi
odlišných strojů mělo namapovány registry obvodu 8255 na stejné adresy atd.).
V&nbsp;průběhu sedmdesátých let minulého století vznikly takové mikropočítače
pro prakticky všechny významné mikroprocesory:</p>

<table>
<tr><th>#</th><th>Název</th><th>Rok vzniku</th><th>Založeno na CPU/MCU</th></tr>
<tr><td>1</td><td>Intel SIM8-01</td><td>1972</td><td>Intel 8008</td></tr>
<tr><td>2</td><td>MOS Technology KIM-1</td><td>1975</td><td>MOS 6502</td></tr>
<tr><td>3</td><td>Motorola MEK6800D2</td><td>1976</td><td>Motorola 6800</td></tr>
<tr><td>4</td><td>Rockwell AIM-65</td><td>1976</td><td>MOS 6502</td></tr>
<tr><td>5</td><td>Synertek SYM-1</td><td>1978</td><td>MOS 6502</td></tr>
<tr><td>6</td><td>Intel SDK-85</td><td>1978</td><td>Intel 8085</td></tr>
</table>

<p><div class="rs-tip-major">Poznámka: za zmínku stojí především druhý zmíněný
mikropočítač <i>KIM-1</i>, který byl použit v&nbsp;mnoha úspěšných projektech.
Tomuto mikropočítači (opět u nás dosti neznámému) se budeme věnovat
v&nbsp;samostatném článku.</div></p>

*** image ***
<p><i>Obrázek 4: Mikropočítač KIM-1 nemá nic společného se Severní Koreou.<br />
CC BY-SA 2.0 fr</i></p>



<p><a name="k04"></a></p>
<h2 id="k04">4. Seznam mikropočítačových kitů</h2>

<p>Mikropočítačové kity představovaly pro mnoho uživatelů ekonomicky
zajímavější (a pravděpodobně i dostupnější) řešení. Většinou byly dodávány
v&nbsp;balíčku s&nbsp;plošným spojem a součástkami, ovšem některé kity
obsahovaly pouze plošný spoj společně s&nbsp;návodem &ndash; na Západě bylo
pravděpodobně jednoduché (či alespoň možné) sehnat všechny potřebné součástky
v&nbsp;lokálních obchodech. V&nbsp;další tabulce možná stojí za zmínku <i>Apple
I</i>, ke kterému si uživatelé stavěli i více či méně originální obaly. Dále si
povšimněte, že COSMAC ELF se v&nbsp;tabulce (setříděné podle roku vzniku kitu)
nachází již na čtvrtém řádku, protože se jednalo o jeden z&nbsp;prvních
dostupných mikropočítačových kitů (i když se původně jednalo
&bdquo;pouze&ldquo; o schéma a popis v&nbsp;časopise):</p>

<table>
<tr><th> #</th><th>Název</th><th>Rok vzniku</th><th>Založeno na CPU/MCU</th></tr>
<tr><td> 1</td><td>SCELBI</td><td>1974</td><td>Intel 8008</td></tr>
<tr><td> 2</td><td>Mark-8</td><td>1974</td><td>Intel 8008</td></tr>
<tr><td> 3</td><td>MITS Altair 8800</td><td>1975</td><td>Intel 8080</td></tr>
<tr><td> 4</td><td>COSMAC ELF</td><td>1976</td><td>RCA 1802</td></tr>
<tr><td> 5</td><td>Apple I</td><td>1976</td><td>MOS 6502</td></tr>
<tr><td> 6</td><td>Nascom, Nascom 1</td><td>1977</td><td>Zilog Z80</td></tr>
<tr><td> 1</td><td>Nascom 2</td><td>1979</td><td>Zilog Z80</td></tr>
<tr><td> 2</td><td>Telmac 1800</td><td>1977</td><td>RCA 1802</td></tr>
<tr><td> 3</td><td>Newbear 77-68</td><td>1977</td><td>Motorola 6800</td></tr>
<tr><td> 4</td><td>Heathkit H8</td><td>1977</td><td>Intel 8080</td></tr>
<tr><td> 5</td><td>Heathkit H11</td><td>1977</td><td>LSI-11</td></tr>
<tr><td> 6</td><td>Electronics Australia</td><td>1977</td><td>2650</td></tr>
<tr><td> 1</td><td>Netronics ELF II</td><td>1977</td><td>RCA 1802</td></tr>
<tr><td> 2</td><td>Quest SuperELF</td><td>1978</td><td>RCA 1802</td></tr>
<tr><td> 3</td><td>Elektor TV Games Computer</td><td>1979</td><td>Signetics 2650</td></tr>
<tr><td> 4</td><td>System 68</td><td>1977</td><td>Motorola 6800</td></tr>
<tr><td> 5</td><td>PSI comp 80</td><td>1979</td><td>Zilog Z80</td></tr>
<tr><td> 6</td><td>Science of Cambridge MK14</td><td>1978</td><td>National Semiconductor SC/MP</td></tr>
<tr><td> 1</td><td>Acorn System 1</td><td>1979</td><td>MOS 6502</td></tr>
<tr><td> 2</td><td>Tangerine Microtan 65</td><td>1979</td><td>MOS 6502</td></tr>
<tr><td> 3</td><td>Compukit UK101</td><td>1979</td><td>MOS 6502</td></tr>
<tr><td> 4</td><td>Sinclair's ZX80</td><td>1980</td><td>Zilog Z80</td></tr>
<tr><td> 5</td><td>Sinclair ZX81</td><td>1981</td><td>Zilog Z80</td></tr>
<tr><td> 6</td><td>MicroBee</td><td>1982</td><td>Zilog Z80</td></tr>
</table>

<p><div class="rs-tip-major">Poznámka: některé z&nbsp;těchto mikropočítačů,
zejména slavný <i>ZX80</i> a <i>ZX81</i>, byly dostupné jak ve formě kitu, tak
i složeného stroje (samozřejmě za rozdílnou cenu). Dalším příkladem je slavný
<i>Altair 8800</i>, jenž byl dostupný buď ve formě součástek za 395 dolarů
(v&nbsp;tehdejší tvrdší měně) popř.&nbsp;již složený za celých 650 dolarů. Není
divu, že mnozí uživatelé raději vzali do ruky pájku a počítač si sami složili a
oživili (typicky bez logického analyzátoru či alespoň osciloskopu).</div></p>

<img src="https://i.iinfo.cz/images/293/pc124-9.jpg" alt="8051" height="240" width="320">
<p><i>Obrázek 5: Amatérský mikropočítač postavený na základě osmibitového
mikrořadiče 8051. Funkce nabízené tímto mikropočítačem jsou v&nbsp;mnoha
ohledech podobné funkcím kitu PMI-80 (i když se jedná o zařízení postavená na
odlišných čipech a s&nbsp;využitím jiných technologií).</i></p>



<p><a name="k05"></a></p>
<h2 id="k05">5. COSMAC ELF</h2>

<p>Konečně se dostáváme k&nbsp;popisu mikropočítače <i>COSMAC ELF</i>, kterému
je část tohoto článku věnována. Tento počítač navrhl <i>Joseph Weisbecker</i>
v&nbsp;roce 1976 (Joseph byl i spolutvůrce samotné koncepce 1802). Mikropočítač
<i>ELF</i> byl popsán v&nbsp;magazínu <i>Popular Electronics</i> a byl navržen
takovým způsobem, že vyžadoval pouze absolutně nezbytné množství elektronických
součástek a přitom se jednalo o programovatelný počítač. Cena při vlastním
složení byla odhadována na osmdesát dolarů (pozdější ZX80 za 79,95 liber ve
formě kitu či 99,95 liber ve složené podobě). <i>COSMAC ELF</i> byl zpočátku
dostupný pouze v&nbsp;podobě schématu zveřejněného v&nbsp;časopise, takže si
případní zájemci museli sami obstarat potřebné součástky, plošný spoj
(popř.&nbsp;pouze desku bez vodivé vrstvy) a zdroj. Později některé firmy
začaly COSMAC ELF dodávat ve formě kitu, takže si uživatelé mikropočítač sami
sestavili z&nbsp;dodaných dílů. A několik firem se dokonce snažilo o prodej již
sestaveného <i>ELFu</i>, to však poměrně značným způsobem zvyšovalo jeho
cenu.</p>

*** image ***
<p><i>Obrázek 6: Obálka časopisu Popular Electronics, ve kterém byl popsán
mikropočítač COSMAC ELF.</i></p>

<p>Mimochodem, výše zmíněné číslo Popular Electronics je dostupné na adrese <a
href="https://worldradiohistory.com/Archive-Poptronics/70s/1976/Poptronics-1976-08.pdf">https://worldradiohistory.com/Archive-Poptronics/70s/1976/Poptronics-1976-08.pdf</a>.
Stačí zalistovat na stránku 31.</p>



<p><a name="k06"></a></p>
<h2 id="k06">6. Základní charakteristiky mikropočítače COSMAC ELF</h2>

<p>Mikropočítač COSMAC ELF byl pojat skutečně minimalisticky. Ostatně to
posuďte sami. Pochopitelně byl vybaven osmibitovým mikroprocesorem <i>RCA
1802</i>. Kromě tohoto čipu se na desce mikropočítače (kterou si museli
uživatelé sami osadit) nacházely dva čipy s&nbsp;pamětí RAM o celkové kapacitě
závratných 256 bajtů (každý čip měl kapacitu 256&times;4 bity &ndash; viz
schéma převzaté z&nbsp;článku). Dále byl počítač vybaven osmi přepínači, které
sloužily pro modifikaci (resp.&nbsp;zápis) do jednoho bajtu operační paměti.
Zápis byl potvrzen dalším tlačítkem. Následují tři přepínače sloužící pro volbu
režimů (programování, běh programu, ...) a pro zákaz záznamu (ochrana paměti).
Pro komunikaci s&nbsp;uživatelem sloužila dvojice sedmisegmentových displejů,
které mohly zobrazit dvoucifernou hexadecimální hodnotu (typicky hodnotu bajtu
v&nbsp;paměti, což se používalo při programování). Tyto displeje byly připojeny
přes záchytné registry, protože sběrnice mikroprocesoru sloužila ke třem
účelům: práci s&nbsp;operační pamětí, čtení přepínačů se zápisem do RAM a právě
zápis dat na displej. A aby toho nebylo málo, byla na pin označený
<strong>Q</strong> (jenž je možné přímo ovládat dvojicí instrukcí) připojena
LED. A to bylo vše &ndash; uživatelé si mohli s&nbsp;LED blikat (což asi byl
jeden z&nbsp;prvních programů), zkoušet Morseovku, připojit namísto LED další
obvod (teoreticky i zesilovač) atd.</p>

*** image ***
<p><i>Obrázek 7: První (pravá) část schématu mikropočítače COSMAC ELF. Vodiče
zobrazené na levém okraji pokračují na další schéma.</i></p>

<p><div class="rs-tip-major">Poznámka: v&nbsp;předchozím textu skutečně nechybí
údaj kapacitě ROM či PROM. Tato paměť totiž nebyla součástí schématu, protože
se program ukládal (ručně) do RAM.</div></p>

*** image ***
<p><i>Obrázek 8: Druhá (levá) část schématu s&nbsp;ovládací částí (tři
přepínače a programovací tlačítko).</i></p>

<p>Shodou okolností byl tento mikropočítač popsán v&nbsp;době, kdy společnost
Intel představila nový koncept čipu, který byl nazván <i>mikrořadičem</i>.
Takový čip (většinou) obsahoval jak RAM, tak i ROM (maskovaná ROM, PROM či
EPROM) a mohl tak teoreticky vést k&nbsp;návrhu mikropočítače s&nbsp;jediným
integrovaným obvodem. To je samozřejmě pravda, ovšem navíc byl vyžadován
programátor pamětí. Ten nebyl u ELFu nutný, ostatně by jeho cena přesáhla cenu
samotného ELFu a navíc je nutné mít možnost zápisu ROM z&nbsp;připravených
dat.</p>



<p><a name="k07"></a></p>
<h2 id="k07">7. Programování počítače COSMAC ELF</h2>

<p>Zápis programů, resp.&nbsp;přímo strojového kódu reprezentovaného sekvencí
osmibitových hodnot, se prováděl s&nbsp;využitím osmi přepínačů, jimiž se
zvolila potřebná kombinace bitů. Následně se stlačením tlačítka
<strong>IN</strong> provedl zápis bajtu do operační paměti (adresy se
generovaly s&nbsp;využitím DMA) a hexadecimální kód instrukce se zobrazil na
dvojici sedmisegmentových displejů. Jak to vypadalo v&nbsp;praxi si můžete
prohlédnout <a href="https://youtu.be/MHYn_NBKsfU?t=1955">na tomto videu</a>.
Spuštění programu bylo realizováno přepínačem <strong>RUN</strong>. Jedná se o
velmi minimalistický přístup, který však nevyžadoval žádnou ROM/EPROM
s&nbsp;monitorem ani složité obvodové řešení.</p>

<p><div class="rs-tip-major">Poznámka: na tomto místě je nutné zdůraznit, že
toto řešení bylo umožněno jen díky poměrně unikátním vlastnostem mikroprocesoru
RCA 1802 s&nbsp;jeho DMA. Pokud by byl použit jiný mikroprocesor, počítač by
musel být vybaven pamětí ROM či EPROM, která by zajistila inicializaci systému
a programovou smyčku pro čtení přepínačů a zápis dat do paměti.</div></p>



<p><a name="k08"></a></p>
<h2 id="k08">8. Další rozšíření ELFu</h2>

<p>V&nbsp;dalších článcích, které navázaly na <a href="#k05">výše zmíněný</a>
článek se schématem ELFu, se Weisbecker zabývat dalšími rozšířeními tohoto
minimalistického projektu. Jednalo se například o úpravu spočívající
v&nbsp;použití běžných LED namísto hexadecimálního displeje (což bylo levnější,
neboť se ušetřilo za relativně drahé součástky), klávesnici pro zadávání
hexadecimálních číslic (to bylo samozřejmě mnohem rychlejší, než zápis programu
v&nbsp;binárním kódu pomocí přepínačů), popisem, jak zajistit zálohu RAM
s&nbsp;využitím baterie, jak k&nbsp;počítači připojit skutečnou ROM, jak
zajistit relativně primitivní video výstup (!) atd.</p>

<p>V&nbsp;jednom z&nbsp;článků byl popsán i relativně mocný <i>monitor</i>,
který dokonce dokázal použít video výstup. Postupnými úpravami &ndash; které
ovšem mnohdy nebyly levné &ndash; tak bylo možné z&nbsp;původního značně
primitivního ELFa postavit relativně výkonný a univerzální mikropočítač
(pochopitelně s&nbsp;ohledem na dobu vzniku a možností konkurenčních
strojů).</p>



<p><a name="k09"></a></p>
<h2 id="k09">9. První krůčky v&nbsp;oblasti počítačové grafiky na mikropočítačích</h2>

<p>Nejsložitější úprava mikropočítače <i>COSMAC ELF</i> byla prezentována ve
čtvrtém článku, v&nbsp;němž byl popsán a použit pomocný integrovaný obvod
nazvaný <i>RCA 1861</i> (<i>IC1861</i>), velmi často přezdívaný
&bdquo;pixie&ldquo;. Jednalo se o dosti primitivní generátor obrazu pro
monitory, po zapojení RF části i pro televizory. Oficiálně tento integrovaný
obvod vyžadoval hodinový signál o frekvenci 1,76 MHz, ovšem krystaly
s&nbsp;touto frekvencí nebyly běžně k&nbsp;dispozici. Proto se namísto toho
používaly přece jen dostupnější krystaly s&nbsp;frekvencí 3,579545 MHz určené
primárně do televizorů (tam řídily <a
href="https://en.wikipedia.org/wiki/Colorburst">color burst</a>). Po zapojení
takového krystalu do oscilátoru se generovaný hodinový signál běžným způsobem
dělil dvěma, takže se získala frekvence 1,7897725 MHz, která již byla
dostatečně blízko požadované frekvenci, aby &bdquo;pixie&ldquo; spolehlivě
pracoval.</p>

*** image ***
<p><i>Obrázek 9: Vpravo dole je patrné, jak vypadal grafický výstup.</i></p>

<p>Dosahované rozlišení obrazu na stínítku monitoru dosahovalo 64&times;128
pixelů monochromaticky, což sice z&nbsp;dnešního pohledu není mnoho, ovšem
musíme si uvědomit, že éra dostatečně levných domácích osmibitových
mikropočítačů s&nbsp;vyššími rozlišeními (a typicky osazenými specializovanými
čipy) ještě nenastala. Obraz musel být do čipu posílán přes DMA ovládanou
vhodně navrženou vykreslovací rutinou. Pokud se ovšem skutečně mělo využít již
zmíněné rozlišení 64&times;128 pixelů, musel se obraz generovat programově,
protože COSMAC ELF neměl dostatečnou kapacitu operační paměti pro uložení celé
bitmapy (dnes bychom řekli video RAM), protože pro uložení monochromatické
bitmapy 64&times;128 je zapotřebí 64&times;128/8=1024 bajtů. Z&nbsp;tohoto
důvodu se rozlišení programově (různými triky s&nbsp;DMA) snižovalo na
64&times;32 pixelů, což kromě menších nároků na RAM mělo i ten pozitivní
důsledek, že pixely byly čtvercové.</p>

<p>Jen pro zajímavost si uveďme rozlišení dosahovaná v&nbsp;různých
jednodušších mikropočítačích popř.&nbsp;grafických kalkulátorech:</p>

<table>
<tr><th>Zařízení</th><th>Horizontálně</th><th>Vertikálně</th><th>Počet pixelů</th></tr>
<tr><td><a href="https://www.root.cz/clanky/historie-vyvoje-pocitacovych-her-28-cast-kapesni-herni-konzole/#k07">Microvision</a> (herní konzole)</td><td>16</td><td>16</td><td>256</td></tr>
<tr><td>Etch A Sketch Animator (kreslicí destička)</td><td>40</td><td>30</td><td>1200</td></tr>
<tr><td>Etch A Sketch Animator 2000 (kreslicí destička)</td><td>60</td><td>40</td><td>2400</td></tr>
<tr><td><a href="https://www.root.cz/clanky/historie-vyvoje-pocitacovych-her-29-cast-osmibitove-kapesni-herni-konzole/#k04">Epoch Game Pocket Computer</a> (herní konzole)</td><td>75</td><td>64</td><td>4800</td></tr>
<tr><td>TRS-80 (mikropočítač se Z80)</td><td>128</td><td>48</td><td>6144</td></tr>
<tr><td><strong>COSMAC ELF</strong></td><td>64</td><td>128</td><td>8192</td></tr>
<tr><td><a href="https://www.root.cz/clanky/historie-vyvoje-pocitacovych-her-33-cast-osmibitova-kapesni-herni-konzole-atari-lynx/">Atari Lynx</a> (herní konzole)</td><td>160</td><td>102</td><td>16320</td></tr>
<tr><td><a href="https://www.root.cz/clanky/historie-vyvoje-pocitacovych-her-29-cast-osmibitove-kapesni-herni-konzole/#k06">Game Boy</a> (herní konzole)</td><td>160</td><td>144</td><td>23040</td></tr>
<tr><td><a href="https://www.root.cz/clanky/grafika-na-osmibitovych-pocitacich-firmy-sinclair-ii/">ZX Spectrum</a> a spousta dalších</td><td>256</td><td>192</td><td>49152</td></tr>
</table>

<p><div class="rs-tip-major">Poznámka: další počítače již většinou měly
horizontální rozlišení 320 pixelů &ndash; těchto počítačů je již celá řada a
tabulka by velmi narostla.</div></p>



<p><a name="k10"></a></p>
<h2 id="k10">10. Netronics ELF II</h2>

<p>Někteří výrobci elektronických zařízení si záhy uvědomili, že existuje
docela velká poptávka po mikropočítači <i>COSMAC ELF</i>, takže začali nabízet
vlastní skládačky (plošný spoj, sadu součástek, mnohdy i klávesnici pro hexa
vstup). A právě tímto způsobem vznikla i stavebnice nazvaná <i>ELF II</i>
nabízená společností <i>Netronics</i>. Tento mikropočítač byl vydán v&nbsp;roce
1978 a dostupný byl jak ve formě kitu (99,95 dolarů) či ve složené podobě za
149,95 dolarů. Základní kapacita RAM zůstávala rovna 256 bajtům, ovšem byla
rozšiřitelná na 64kB. I dvoumístný sedmisegmentový displej zůstal zachován,
ovšem programy se zapisovaly na &bdquo;hexadecimální&ldquo; klávesnici.
Nejzajímavější byla pětice slotů určených pro rozšiřující moduly. Jeden
z&nbsp;takových modulů obsahoval i interpret jazyka BASIC, konkrétně <i>Tiny
BASIC</i> (což je varianta BASICu očesaná na nutné minimum).</p>

*** image ***
<p><i>Obrázek 10: Netronics ELF II.</i></p>



<p><a name="k11"></a></p>
<h2 id="k11">11. SuperELF</h2>

<p>Dalším mikropočítačem založeným na čipu RCA 1802, tentokrát nabízeným přímo
společností RCA, byl mikropočítač pojmenovaný <i>SuperELF</i>. Tento počítač
obsahoval čip 1861 &bdquo;pixie&ldquo; o němž jsme se zmínili <a
href="#k09">v&nbsp;deváté kapitole</a>, takže umožňoval video výstup. Přidány
byly i obvody pro připojení reproduktoru, který využíval pin
<strong>Q</strong>, stejně jako klasická LED. Tento pin tedy mohl být používán
větším množstvím zařízení. Kromě hexadecimální klávesnice byl počítač doplněn o
další řídicí tlačítka, mj.&nbsp;o tlačítko <strong>Wait</strong> pro zastavení
hodinového signálu a taktéž o tlačítka <strong>Single step</strong> určené pro
krokování programu po jednotlivých instrukcích.</p>

<p>SuperELF byl rozšiřitelný pomocí připojovaných karet. Nabízeny byly karty se
sériovým portem (ovšem řízeným čistě programově), dále pro připojení kazetového
magnetofonu (opět řízeno softwarově), karta s&nbsp;ROM o kapacitě 1kB
s&nbsp;monitorem, popř.&nbsp;další ROM o kapacitě 2kB s&nbsp;Tiny BASICem
atd.</p>



<p><a name="k12"></a></p>
<h2 id="k12">12. ELF 2000</h2>

<p>Počítač nazvaný <i>COSMAC ELF 2000</i> byl představen na stránce <a
href="http://www.sparetimegizmos.com/Hardware/Elf2K.htm">Spare Time Gizmos</a>.
Jedná se o jednu z&nbsp;mnoha reinkarnací původního ELFa, ovšem s&nbsp;řadou
vylepšení. Došlo například k&nbsp;rozšíření kapacity paměti RAM na 32kB a
připojit je možné i EPROM o kapacitě taktéž 32kB. Tato EPROM může obsahovat
Editor/Assembler, interpret programovacího jazyka BASIC, prostředí <a
href="https://www.root.cz/serialy/programovaci-jazyk-forth/">FORTHu</a> i
jazyka <a href="https://en.wikipedia.org/wiki/CHIP-8">CHIP-8</a>.
Nejzajímavější je ovšem možnost načíst program z&nbsp;běžného PC po startu
ELFa, čímž se uživatel může vyhnout zápisu programů po jednotlivých bajtech
(což v&nbsp;případě RAM o kapacitě 256 bajtů bylo možné, u 32kB však nelidské
:-).</p>



<p><a name="k13"></a></p>
<h2 id="k13">13. Podobné projekty založené na použití jiných mikroprocesorů nebo mikrořadičů</h2>

<p>V&nbsp;závěru dnešního článku si jen připomeneme další mikropočítače
založené na podobné myšlence, jako <i>COSMAC ELF</i> a jeho nástupci: zápis
programů v&nbsp;hexadecimálním kódu (na hexadecimální klávesnici), výstup ve
formě znaků na sedmisegmentovém displeji a možnost přímého ovládání vstupních a
výstupních portů. Takových mikropočítačů vznikla celá řada a některé
z&nbsp;nich namísto mikroprocesorů používaly mikrořadiče (což je ostatně
logické). Nutno však dodat, že cenu 80 dolarů překonaly prakticky všechny dále
popsané stroje.</p>



<p><a name="k14"></a></p>
<h2 id="k14">14. Mikropočítač IMSAI 8048 Control Computer</h2>

<p>Jedním z&nbsp;prvních mikropočítačů postavených na mikrořadiči <i>Intel
8048</i>, je mikropočítač <i>IMSAI 8048 Control Computer</i>, který byl určený,
jak již ostatně jeho název napovídá, pro řízení různých elektronických
zařízení. Nejednalo se tedy o klasický domácí osmibitovový počítač
s&nbsp;grafickým výstupem na televizor či monitor a plnohodnotnou klávesnicí
&ndash; standardním výstupním zařízením byl jednoduchý devítimístný
sedmisegmentový displej popř.&nbsp;tiskárna připojená přes sériový port;
klávesnice umožňovala zápis programu ve strojovém kódu (jednalo se o přímý
zápis hexadecimálních hodnot 00 až FF), editaci buněk paměti, krokování
programu atd. Mikropočítač <i>IMSAI 8048</i> byl nabízen ve dvou variantách.
První varianta byla založena přímo na mikrořadiči <i>Intel 8048</i> (PROM),
druhá verze využívala čip <i>Intel 8748</i> vybavený interní pamětí EPROM,
popř.&nbsp;byl použit čip <i>8035</i> (zcela bez interní ROM), ke kterému byla
připojena paměť EPROM představovaná známým a v&nbsp;minulosti často používaným
paměťovým modulem 2716 s&nbsp;kapacitou dva kilobajty (tento paměťový modul byl
mj.&nbsp;součástí tuzemského osmibitového domácího mikropočítače PMD-85-2).</p>

<a href="http://i.iinfo.cz/images/349/pc123-a-2.jpg"><img src="http://i.iinfo.cz/images/349/pc123-a-2-prev.jpg" width="355" height="270" alt=" " /></a>
<p><i>Obrázek 11: Dobová fotografie počítače IMSAI 8048 Control
Computer.</i></p>

<p>Varianta počítače <i>IMSAI 8048 Control Computer</i> s&nbsp;pamětí ROM byla
nabízena za 249 dolarů v&nbsp;případě dodání počítače ve formě stavebnice,
popř.&nbsp;za 299 dolarů, pokud si uživatel přál získat již hotovou sestavu;
zatímco varianta obsahující paměť EPROM byla dražší &ndash; 399 dolarů za
stavebnici nebo 499 dolarů za počítač sestavený výrobcem. Z&nbsp;těchto cen si
mimochodem můžeme odvodit, jakou novinkou a poměrně drahou záležitostí byly
paměťové moduly EPROM před rokem 1980 (ale i to, že marže výrobců počítačů byly
možná až o řád vyšší než v&nbsp;současnosti). V&nbsp;paměti ROM či EPROM byl
uložen program umožňující základní práci se systémem. Především se jednalo o
ovládání periferních zařízení (včetně kazetového magnetofonu a sériového
portu), tvorbu uživatelských programů, krokování těchto programů (včetně
možnosti nastavení breakpointů), jejich úpravu (editaci), zobrazení obsahu
libovolné buňky interní či externí paměti na displeji, změnu těchto údajů atd.
Tento program se nazýval, podobně jako tomu bylo i na některých dalších
mikropočítačích, <i>monitor</i> (viz závěr článku).</p>

<a href="http://i.iinfo.cz/images/349/pc123-a-3.jpg"><img src="http://i.iinfo.cz/images/349/pc123-a-3-prev.jpg" width="350" height="270" alt=" " /></a>
<p><i>Obrázek 12: Pohled na počítač IMSAI 8048 bez horního krytu.</i></p>

<p>Jeden z&nbsp;problémů, který museli konstruktéři mikropočítače <i>IMSAI
8048</i> vyřešit, byl způsob editace a spouštění uživatelských programů.
Všechny varianty počítače <i>IMSAI</i> totiž používaly mikrořadič
s&nbsp;pouhými 64 bajty interní paměti údajů, v&nbsp;níž se navíc nacházely i
pracovní registry a zásobník. Z&nbsp;tohoto důvodu byla tato paměť rozšířena o
další jeden kilobajt externí paměti RAM, v&nbsp;níž mohla být uložena jak
uživatelská data, tak i části programu, které bylo možné pomocí <i>monitoru</i>
modifikovat. Mikrořadiče řady <i>8048</i> umožňovaly přímo adresovat pouze 256
bajtů z&nbsp;externí paměti údajů, proto <i>monitor</i> obsahoval logiku pro
stránkování externí paměti RAM po blocích o velikosti 256 bajtů (po obvodové
stránce se nejednalo o nic jiného, než připojení nejvyšších dvou bitů adresové
sběrnice na záchytný registr &ndash; latch). V&nbsp;praxi měl tedy uživatel
k&nbsp;dispozici 1024 bajtů RAM pro uložení svého programu, přičemž mohl
využívat podprogramy uložené v&nbsp;2048 bajtech paměti ROM (tyto podprogramy
byly součástí monitoru).</p>

<a href="http://i.iinfo.cz/images/349/pc123-a-4.jpg"><img src="http://i.iinfo.cz/images/349/pc123-a-4-prev.jpg" width="355" height="270" alt=" " /></a>
<p><i>Obrázek 13: Další varianta počítače IMSAI nazvaná IMSAI Express.</i></p>

<p><div class="rs-tip-major">Poznámka: nejednalo se tedy zdaleka o tak
elegantní minimalistické řešení, jako v&nbsp;případě COSMAC ELFu.</div></p>



<p><a name="k15"></a></p>
<h2 id="k15">15. Mikropočítač Kosmos CP1</h2>

<p>Druhým mikropočítačem založeným na mikrořadiči <i>Intel 8048</i>, jímž se
v&nbsp;dnešním článku budeme alespoň ve stručnosti zabývat, je počítač nazvaný
<i>Computer Praxis 1</i> (zkráceně <i>CP1</i>) vyráběný na přelomu sedmdesátých
a osmdesátých let minulého století německou firmou <i>Kosmos</i>. Tento
minimalisticky pojatý počítač byl vybaven mikrořadičem <i>8049H</i> s&nbsp;2 kB
paměti ROM a pamětí údajů o kapacitě 128 bajtů, která byla doplněna externími
256 bajty RAM (viz další text). Mikrořadič byl doplněn obvodem <i>8155</i>,
který zajišťoval vstupně/výstupní operace (rozšiřoval I/O porty mikrořadiče o
22 linek) a taktéž obsahoval již zmíněnou externí RAM s&nbsp;organizací
256&times;8 bitů. Podobně jako v&nbsp;případě mikropočítače <i>IMSAI</i>, i
počítač <i>Kosmos CP1</i> se programoval přímo ve strojovém kódu, přičemž
jednotlivé instrukce i jejich operandy byly zadávány v&nbsp;desítkové soustavě,
což bylo spíše neobvyklé řešení (i dnes je možné zakoupit kity pro různé typy
mikrořadičů, ale většina jich zobrazuje údaje v&nbsp;soustavě
hexadecimální).</p>

<a href="http://i.iinfo.cz/images/349/pc123-a-5.jpg"><img src="http://i.iinfo.cz/images/349/pc123-a-5-prev.jpg" width="360" height="270" alt=" " /></a>
<p><i>Obrázek 14: Mikropočítač Kosmos CP1.</i></p>

<p>Mikropočítač <i>Kosmos CP1</i> byl vybaven jednoduchou klávesnicí zobrazenou
na předchozím obrázku a šestimístným sedmisegmentovým LED displejem.
K&nbsp;tomuto mikropočítači bylo možné připojit prakticky libovolné elektrické
zařízení, které bylo ovladatelné signály s&nbsp;úrovněmi odpovídajícími TTL
logice. Vzhledem k&nbsp;poměrně velké oblibě tohoto mikropočítače mezi
německými uživateli vzniklo velké množství různých projektů na něm založených,
od jednoduchých budíků, přes zvukové syntetizéry až po systém umožňující
automatické ovládání modelového kolejiště.</p>

<img src="http://i.iinfo.cz/images/349/pc123-a-6.jpg" width="257" height="226" alt=" " />
<p><i>Obrázek 15: O oblibě počítače Kosmos CP1 svědčí i to, že vznikl jeho
emulátor.</i></p>



<p><a name="k16"></a></p>
<h2 id="k16">16. PMI-80</h2>

<p>Zástupcem mikropočítačů určených pro výuku je například československý
mikropočítač <i>PMI-80</i>. Při praktických cvičeních programování se tedy
postupovalo tím způsobem, že se požadovaný algoritmus nejprve napsal na papír
v&nbsp;assembleru mikroprocesoru 8080 a posléze se tento program ručně přeložil
do strojového kódu, tj.&nbsp;do posloupnosti hexadecimálních čísel
představujících osmibitové kódy instrukcí i hodnoty jejich operandů (studenti
tedy prováděli stejnou činnost, jako <i>assembler</i>, včetně výpočtů adres
relativních skoků atd.).</p>

<a href="http://www.root.cz/obrazek/210807/"><img src="http://i.iinfo.cz/images/462/dev-8bit-3-prev.jpg" class="image-210807" width="370" height="230" alt="&#160;" /></a>
<p><i>Obrázek 16: Školní mikropočítač PMI-80 sice nebyl vybaven plnohodnotnou
klávesnicí ani výstupem na televizi, ovšem způsob jeho ovládání připomínal
klasické monitory. Vlevo nahoře (zelený soket) můžeme vidět mikroprocesor MHB
8080A i další podpůrné obvody (včetně pamětí), vpravo je klávesnice a nad ní
(červený pruh) devítimístný sedmisegmentový displej. Počítač zobrazený na tomto
snímku byl upravený &ndash; LED na spodní části plošného spoje ani dvojice
tlačítek "0" a "D" nejsou v&nbsp;originálním PMI-80 použity.</i></p>

<p>Následně bylo nutné sled hexadecimálních čísel přes klávesnici zapsat do
vhodného místa operační paměti <i>PMI-80</i>, poté program spustit a při jeho
pádu (pokud program neskončil v&nbsp;nekonečné smyčce ukončené přerušením
vyvolaným přes klávesnici) doufat, že se nepřepsala operační paměť a nebude
nutné celý program zapisovat znovu (ovšem pokud bylo zapotřebí nějakou
instrukci přidat doprostřed programu, přepisům alespoň jeho části se student
stejně nevyhnul).</p>

<a href="http://www.root.cz/obrazek/210808/"><img src="http://i.iinfo.cz/images/462/dev-8bit-4-prev.png" class="image-210808" width="370" height="202" alt="&#160;" /></a>
<p><i>Obrázek 17: Někteří programátoři dokázali i v&nbsp;primitivním monitoru
naprogramovat rozsáhlé aplikace a to včetně her. V&nbsp;takovém případě se pro
ruční převod assembleru do strojového kódu používaly takovéto tabulky (i když
osobně znám člověka, který si dokázal zapamatovat kódy všech strojových
instrukcí i jejich variant).</i></p>



<p><a name="k17"></a></p>
<h2 id="k17">17. Malá odbočka &ndash; monitory</h2>

<p>Na skutečných osmibitových mikropočítačích měli ti uživatelé, kteří se
chtěli zabývat programováním, na výběr z&nbsp;relativně velkého množství
různých vývojových nástrojů a pomůcek. Některé mikropočítače byly vybaveny
pouze velmi jednoduchým operačním systémem zajišťujícím základní
vstupně/výstupní operace (čtení klávesnice, zápis znaku na obrazovku, rutiny
pro čtení a zápis dat na magnetofon). Poměrně často byl operační systém doplněn
o takzvaný <i>monitor</i> což byl (a někde doposud je) program umožňující
manipulaci s&nbsp;daty v&nbsp;operační paměti, tj.&nbsp;zápis dat do paměti,
čtení (zobrazení) vybraného bloku, přesun bloku, vyplnění určité oblasti
konstantou, čtení a zápis dat na externí paměťové médium (typicky magnetofon) a
některé pokročilejší <i>monitory</i> byly vybaveny i disassemblerem umožňujícím
transformaci sekvence bajtů na symbolické instrukce. Mimochodem &ndash; při
výpisu obsahu operační paměti se v&nbsp;monitorech většinou používal stejný
formát, jaký najdeme u mnoha moderních programátorských hexa editorů.</p>

<a href="http://www.root.cz/obrazek/210810/"><img src="http://i.iinfo.cz/images/462/dev-8bit-6-prev.png" class="image-210810" width="370" height="254" alt="&#160;" /></a>
<p><i>Obrázek 18: Celoobrazovkové uživatelské rozhraní monitoru pro mikropočítače Apple II.</i></p>




<p><a name="k18"></a></p>
<h2 id="k18">18. Literatura</h2>

<ol>

<li>A Radiation-Hardened Bulk Si-Gate Microprocessor Family, R.E. Stricker, A.G.F. Dingwall, S. Cohen, J.R. Adams, and W.C. Slemmer<br />
IEEE Conference on Nuclear and Space Radiation Effects,<br />
Santa Cruz, CA, July 17-20, 1979
</li>

<li>Rapid Annealing Response of the Hardened 1802 Bulk CMOS Microprocessor, John Scarpulla, Robert Mozulay, Christine Ausnit, Edward W. Hogan, and Richard H. Casey<br />
IEEE Transactions on Nuclear Science, Vol. NS-27, No. 6
December 1980<br />
</li>

<li>U.S Shah,<br />
Microprocessor and its applications
</li>

</ol>



<p><a name="k19"></a></p>
<h2 id="k19">19. Odkazy na Internetu</h2>

<ol>

<li>RCA 1802 (Wikipedia)<br />
<a href="https://en.wikipedia.org/wiki/RCA_1802">https://en.wikipedia.org/wiki/RCA_1802</a>
</li>

<li>Great Microprocessors of the Past and Present (V 13.4.0)<br />
<a href="http://www.cpushack.com/CPU/cpu.html">http://www.cpushack.com/CPU/cpu.html</a>
</li>

<li>Chip Hall of Fame: RCA CDP 1802<br />
<a href="https://spectrum.ieee.org/semiconductors/processors/chip-hall-of-fame-rca-cdp-1802">https://spectrum.ieee.org/semiconductors/processors/chip-hall-of-fame-rca-cdp-1802</a>
</li>

<li>The CPUs of Spacecraft: Computers in Space<br />
<a href="http://cpushack.com/space-craft-cpu.html">http://cpushack.com/space-craft-cpu.html</a>
</li>

<li>Part I: RCA 1802, weirdness at its best (1974)<br />
<a href="http://www.cpushack.com/CPU/cpu2.html#Sec2Part1">http://www.cpushack.com/CPU/cpu2.html#Sec2Part1</a>
</li>

<li>Embedded Processor and Microcontroller primer and FAQ<br />
<a href="http://www.faqs.org/faqs/microcontroller-faq/primer/">http://www.faqs.org/faqs/microcontroller-faq/primer/</a>
</li>

<li>COSMAC ELF: The CDP1802’s Place in Microcomputing History<br />
<a href="http://www.cosmacelf.com/">http://www.cosmacelf.com/</a>
</li>

<li>Cosmac 1802<br />
<a href="http://www.nyx.net/~lturner/public_html/Cosmac.html">http://www.nyx.net/~lturner/public_html/Cosmac.html</a>
</li>

<li>CDP1802AC/3: High-Reliability CMOS 8-Bit Microprocessor<br />
<a href="https://www.renesas.com/eu/en/www/doc/datasheet/cdp1802ac-3.pdf">https://www.renesas.com/eu/en/www/doc/datasheet/cdp1802ac-3.pdf</a>
</li>

<li>A Short Course In Programming<br />
<a href="http://www.ittybittycomputers.com/IttyBitty/ShortCor.htm">http://www.ittybittycomputers.com/IttyBitty/ShortCor.htm</a>
</li>

<li>The 1802 Instruction Set<br />
<a href="https://www.atarimagazines.com/computeii/issue3/page52.php">https://www.atarimagazines.com/computeii/issue3/page52.php</a>
</li>

<li>Jak se zrodil procesor?<br />
<a href="https://www.root.cz/clanky/jak-se-zrodil-procesor/">https://www.root.cz/clanky/jak-se-zrodil-procesor/</a>
</li>

<li>Osmibitové mikroprocesory a mikrořadiče firmy Motorola (1)<br />
<a href="https://www.root.cz/clanky/osmibitove-mikroprocesory-a-mikroradice-firmy-motorola-1/">https://www.root.cz/clanky/osmibitove-mikroprocesory-a-mikroradice-firmy-motorola-1/</a>
</li>

<li>Mikrořadiče a jejich použití v jednoduchých mikropočítačích<br />
<a href="https://www.root.cz/clanky/mikroradice-a-jejich-pouziti-v-jednoduchych-mikropocitacich/">https://www.root.cz/clanky/mikroradice-a-jejich-pouziti-v-jednoduchych-mikropocitacich/</a>
</li>

<li>Mikrořadiče a jejich aplikace v jednoduchých mikropočítačích (2)<br />
<a href="https://www.root.cz/clanky/mikroradice-a-jejich-aplikace-v-jednoduchych-mikropocitacich-2/">https://www.root.cz/clanky/mikroradice-a-jejich-aplikace-v-jednoduchych-mikropocitacich-2/</a>
</li>

<li>Československé osmibitové počítače<br />
<a href="https://www.root.cz/clanky/ceskoslovenske-osmibitove-pocitace/">https://www.root.cz/clanky/ceskoslovenske-osmibitove-pocitace/</a>
</li>

<li>25 Microchips That Shook the World<br />
<a href="https://spectrum.ieee.org/tech-history/silicon-revolution/25-microchips-that-shook-the-world">https://spectrum.ieee.org/tech-history/silicon-revolution/25-microchips-that-shook-the-world</a>
</li>

<li>COSMAC 1802: history of microprocessors in space<br />
<a href="https://www.retrotechnology.com/memship/1802_spacecraft.html">https://www.retrotechnology.com/memship/1802_spacecraft.html</a>
</li>

<li>COSMAC 1802 on AMSATs running IPS<br />
<a href="https://www.retrotechnology.com/memship/amsat.html">https://www.retrotechnology.com/memship/amsat.html</a>
</li>

<li>Technické informace o sondě Galileo<br />
<a href="https://www.retrotechnology.com/memship/galileo.txt">https://www.retrotechnology.com/memship/galileo.txt</a>
</li>

<li>COSMAC “ELF” Microcomputer Trainer User’s Manual:<br />
<a href="http://www.cosmacelf.com/publications/books/cosmac-elf-manual.pdf">http://www.cosmacelf.com/publications/books/cosmac-elf-manual.pdf</a>
</li>

<li>RCA COSMAC MICROPROCESSOR<br />
<a href="http://www.decodesystems.com/cosmac/">http://www.decodesystems.com/cosmac/</a>
</li>

<li>Netronics ELF II<br />
<a href="https://oldcomputers.net/netronics-elf.html">https://oldcomputers.net/netronics-elf.html</a>
</li>

<li>Netronics Elf II<br />
<a href="http://www.qwkslva.com/Museum/Netronics_Elf/netronics_elf.html">http://www.qwkslva.com/Museum/Netronics_Elf/netronics_elf.html</a>
</li>

<li>Assorted COSMAC Computers<br />
<a href="http://www.cosmacelf.com/gallery/assorted-cosmac-computers.html">http://www.cosmacelf.com/gallery/assorted-cosmac-computers.html</a>
</li>

<li>RCA 1802 COSMAC (plocha čipu)<br />
<a href="http://visual6502.org/images/pages/RCA_1802_die_shots.html">http://visual6502.org/images/pages/RCA_1802_die_shots.html</a>
</li>

<li>Joseph Weisbecker<br />
<a href="https://en.wikipedia.org/wiki/Joseph_Weisbecker">https://en.wikipedia.org/wiki/Joseph_Weisbecker</a>
</li>

<li>Joe Weisbecker Video Game Collection<br />
<a href="https://digital.hagley.org/weisbecker">https://digital.hagley.org/weisbecker</a>
</li>

<li>CDP1802A<br />
<a href="https://www.renesas.com/us/en/products/space-harsh-environment/harsh-environment/microprocessors-peripherals/device/CDP1802A.html#overviewInfo">https://www.renesas.com/us/en/products/space-harsh-environment/harsh-environment/microprocessors-peripherals/device/CDP1802A.html#overviewInfo</a>
</li>

<li>Grafické karty a grafické akcelerátory (7)<br />
<a href="https://www.root.cz/clanky/graficke-karty-a-graficke-akceleratory-7/">https://www.root.cz/clanky/graficke-karty-a-graficke-akceleratory-7/</a>
</li>

<li>Osmibitové mikrořadiče Rabbit: praví dědicové mikroprocesoru Zilog Z80<br />
<a href="https://www.root.cz/clanky/osmibitove-mikroradice-rabbit-pravi-dedicove-mikroprocesoru-zilog-z80">https://www.root.cz/clanky/osmibitove-mikroradice-rabbit-pravi-dedicove-mikroprocesoru-zilog-z80</a>
</li>

<li>Čtyřicet let existence slavných mikroprocesorů řady Motorola 68000<br />
<a href="https://www.root.cz/clanky/ctyricet-let-existence-slavnych-mikroprocesoru-rady-motorola-68000/">https://www.root.cz/clanky/ctyricet-let-existence-slavnych-mikroprocesoru-rady-motorola-68000/</a>
</li>

<li>Intel 8008 Instruction Set<br />
<a href="https://www.bytecollector.com/archive/mark_8/My_Mark-8_Info/Software/8008_ReferenceCard.PDF">https://www.bytecollector.com/archive/mark_8/My_Mark-8_Info/Software/8008_ReferenceCard.PDF</a>
</li>

<li>Intel 8008 instruction set<br />
<a href="https://www.pastraiser.com/cpu/i8008/i8008_opcodes.html">https://www.pastraiser.com/cpu/i8008/i8008_opcodes.html</a>
</li>

<li>Silicon on sapphire<br />
<a href="https://en.wikipedia.org/wiki/Silicon_on_sapphire">https://en.wikipedia.org/wiki/Silicon_on_sapphire</a>
</li>

<li>COSMAC ELF Lives Again, In FPGA<br />
<a href="https://hackaday.com/2020/01/23/cosmac-elf-lives-again-in-fpga/">https://hackaday.com/2020/01/23/cosmac-elf-lives-again-in-fpga/</a>
</li>

<li>verilog1802<br />
<a href="https://github.com/jamesbowman/verilog1802">https://github.com/jamesbowman/verilog1802</a>
</li>

<li>1802 FIG FORTH<br />
<a href="https://www.retrotechnology.com/memship/figforth_1802.html">https://www.retrotechnology.com/memship/figforth_1802.html</a>
</li>

<li>SuperElf<br />
<a href="http://oldcomputermuseum.com/super_elf.html">http://oldcomputermuseum.com/super_elf.html</a>
</li>

<li>COSMAC na Hackaday<br />
<a href="https://hackaday.com/tag/cosmac/">https://hackaday.com/tag/cosmac/</a>
</li>

<li>Vintage COSMAC Elf Is Pretty Close To Original<br />
<a href="https://hackaday.com/2017/03/06/vintage-cosmac-elf-is-pretty-close-to-original/">https://hackaday.com/2017/03/06/vintage-cosmac-elf-is-pretty-close-to-original/</a>
</li>

<li>KIM Uno: a DIY clone of the KIM-1<br />
<a href="https://obsolescence.wixsite.com/obsolescence/kim-uno-summary-c1uuh">https://obsolescence.wixsite.com/obsolescence/kim-uno-summary-c1uuh</a>
</li>

<li>Colorburst<br />
<a href="https://en.wikipedia.org/wiki/Colorburst">https://en.wikipedia.org/wiki/Colorburst</a>
</li>

<li>List of common resolutions<br />
<a href="https://en.wikipedia.org/wiki/List_of_common_resolutions">https://en.wikipedia.org/wiki/List_of_common_resolutions</a>
</li>

<li>Intel MCS-8 (SIM8-01)<br />
<a href="http://oldcomputermuseum.com/mcs-8.html">http://oldcomputermuseum.com/mcs-8.html</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2020</small></p>
</body>
</html>

