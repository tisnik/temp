<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Interaktivní výuka matematiky s nástrojem GeoGebra (2.část)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Interaktivní výuka matematiky s nástrojem GeoGebra (2.část)</h1>

<h3>Pavel Tišnovský</h3>

<p></p>

<h1>Úvodník</h1>

<p>Ve druhém článku o propracovaném výukovém nástroji GeoGebra si podrobněji popíšeme zejména modul Geometry, v němž lze tvořit mnohdy i velmi komplikované geometrické konstrukce. Taktéž se zaměříme na modul CAS Calculator a jeho schopnost řešit rovnice či jejich soustavy.</p>



<h2>Obsah</h2>

<p><a href="#k01">1. Další možnosti nabízené modulem <i>Geometry</i> pro geometrické konstrukce</a></p>
<p><a href="#k02">2. Přímka, polopřímka, úsečka</a></p>
<p><a href="#k03">3. Konstrukce pravého úhlu</a></p>
<p><a href="#k04">4. Polygony</a></p>
<p><a href="#k05">5. Měření vzdáleností, úhlů a ploch</a></p>
<p><a href="#k06">6. Úhly v&nbsp;trojúhelnících v&nbsp;Thaletově kružnici</a></p>
<p><a href="#k07">7. Středový a obvodový úhel</a></p>
<p><a href="#k08">8. Základní kuželosečky</a></p>
<p><a href="#k09">9. Kuželosečka procházející pěti vybranými body</a></p>
<p><a href="#k10">10. Jednoduché animace založené na posunu bodů</a></p>
<p><a href="#k11">11. Animace měření středového a obvodového úhlu</a></p>
<p><a href="#k12">12. Modul <i>CAS Calculator</i> a jeho možnosti</a></p>
<p><a href="#k13">13. Příkaz <strong>solve</strong></a></p>
<p><a href="#k14">14. Kořeny kvadratické rovnice</a></p>
<p><a href="#k15">15. Zobrazení oblasti, pro kterou platí zadaná podmínka</a></p>
<p><a href="#k16">16. Řešení s&nbsp;mnoha výsledky</a></p>
<p><a href="#k17">17. Převod hodnot funkce do tabulky</a></p>
<p><a href="#k18">18. Vytvoření knížky s&nbsp;úkoly a příklady</a></p>
<p><a href="#k19">19. Demonstrační příklady</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Další možnosti nabízené modulem <i>Geometry</i> pro geometrické konstrukce</h2>

<p>V&nbsp;první části dnešního článku o nástroji <i>GeoGebra</i> (viz též <a
href="https://www.root.cz/clanky/interaktivni-vyuka-matematiky-s-nastrojem-geogebra/">úvodní
díl o GeoGebře</a>) se budeme zabývat popisem některých dalších možností, které
nám nabízí modul <i>Geometry</i>. Připomeňme si, že tento modul slouží primárně
pro vytváření různých <a
href="https://www.root.cz/clanky/interaktivni-vyuka-matematiky-s-nastrojem-geogebra/#k06">geometrických
konstrukcí</a>, a to včetně <a
href="https://www.root.cz/clanky/interaktivni-vyuka-matematiky-s-nastrojem-geogebra/#k02">klasických
eukleidovských konstrukcí</a>, z&nbsp;nichž některé jsou vyučovány i na
základních a středních školách (což je ostatně jen dobře &ndash; geometrie je
jednou z&nbsp;nejnázornějších oblastí matematiky). Všechny zde ukázané postupy
lze aplikovat jak v&nbsp;již zmíněném modulu <i>Geometry</i>, tak i
v&nbsp;<i>GeoGebra Classic</i>, který vlastně (velmi zjednodušeně řečeno)
obsahuje funkce <i>Geometry</i> a <i>Graphing Calculator</i>.</p>

<p><div class="rs-tip-major">Poznámka: zatímco v&nbsp;úvodním článku jsme se (i
když ve stručnosti) zabývali i historií a teorií, bude dnešní článek zaměřen
mnohem více prakticky. Proto v&nbsp;něm najdete spíše ilustrační obrázky a méně
popisného textu.</div></p>

<a href="https://www.root.cz/obrazek/407138/"><img src="https://i.iinfo.cz/images/83/geogebra2a-1-prev.png" class="image-407138" alt="&#160;" width="370" height="231" /></a>
<p><i>Obrázek 1: Přihlašovací obrazovka nástroje GeoGebra.</i></p>

<p>Jen pro připomenutí si ukažme, jak lze s&nbsp;využitím eukleidovských
konstrukcí a dvou základních nástrojů (pravítka bez délkových značek a
kružítka) zkonstruovat kolmici na libovolnou úsečku v&nbsp;libovolně zvoleném
bodě. Tuto konstrukci jsme si popsali minule, takže na dalším obrázku je
zobrazen jen její výsledek &ndash; nová úsečka CD je kolmá na úsečku AB (body C
a E leží na zhruba stejném místě, takže se překrývají).</p>

<img src="https://i.iinfo.cz/images/83/geogebra2a-2.png" class="image-407139" alt="&#160;" width="454" height="744" />
<p><i>Obrázek 2: Vytvoření kolmice na přímku procházející body A a B.</i></p>

<p>Nyní si již můžeme ukázat další užitečný nástroj, který sice není klasickou
eukleidovskou konstrukcí, ale v&nbsp;případě potřeby je možné operace provedené
tímto nástrojem rozložit na řadu dílčích kroků. Tento nástroj umožňuje
vytvoření nové přímky nebo úsečky procházející nějakým bodem, která je
rovnoběžná s&nbsp;jinou úsečkou. Pro úspěšné provedení této konstrukce je nutné
zadat onen bod, kterým bude nová úsečka (rovnoběžka) procházet a poté zadat
úsečku nebo segment, se kterou má být nově konstruovaná úsečka rovnoběžná
&ndash; jinými slovy, nezadává se přímá vzdálenost rovnoběžek. Celá konstrukce
je patrná na dalším screenshotu:</p>

<img src="https://i.iinfo.cz/images/83/geogebra2a-3.png" class="image-407140" alt="&#160;" width="453" height="747" />
<p><i>Obrázek 3: Vytvoření přímky procházející bodem A, která je rovnoběžná
s&nbsp;přímkou procházející body D a E.</i></p>

<p><div class="rs-tip-major">Poznámka: pochopitelně je stále zajištěno, že se i
při změně směrnice původní úsečky nebo přímky změní směrnice
rovnoběžky.</div></p>



<p><a name="k02"></a></p>
<h2 id="k02">2. Přímka, polopřímka, úsečka</h2>

<p>Již v&nbsp;předchozí kapitole jsme se zmínili o úsečkách a přímkách. Ve
skutečnosti nástroj <i>GeoGebra</i> poměrně striktně rozlišuje mezi třemi typy
lineárních geometrických entit. Jedná se o přímky (zde nazývané <i>line</i>),
polopřímky (paprsek, <i>ray</i>) a úsečky (<i>segment</i>). Z&nbsp;hlediska
geometrie je pochopitelně toto rozlišování zcela správné a zmiňuji se o něm jen
proto, že označení <i>line</i> má v&nbsp;jiných programech odlišný význam
&ndash; tam se může jednat právě o úsečky a nikoli o přímky.</p>

<img src="https://i.iinfo.cz/images/83/geogebra2a-4.png" class="image-407141" alt="&#160;" width="273" height="125" />
<p><i>Obrázek 4: Úsečka (segment) s&nbsp;vrcholy A a B.</i></p>

<img src="https://i.iinfo.cz/images/83/geogebra2a-5.png" class="image-407142" alt="&#160;" width="395" height="124" />
<p><i>Obrázek 5: Polopřímka (paprsek, ray) z&nbsp;bodu C procházející bodem
D.</i></p>

<img src="https://i.iinfo.cz/images/83/geogebra2a-6.png" class="image-407143" alt="&#160;" width="381" height="129" />
<p><i>Obrázek 6: Přímka (line) procházející body E a F.</i></p>

<p><div class="rs-tip-major">Poznámka: ve skutečnosti lze použít ještě jednu
lineární geometrickou entitu, kterou je <i>vektor</i>. Ta má ovšem poněkud
odlišný význam a zabývat se jí budeme později.</div></p>



<p><a name="k03"></a></p>
<h2 id="k03">3. Konstrukce pravého úhlu</h2>

<p>S&nbsp;pravým úhlem se setkáme nejen v&nbsp;abstraktní geometrii, ale
pochopitelně i v&nbsp;reálném světě, takže je důležité vědět, jakým způsobem
lze pravý úhel sestrojit. Můžeme použít hned několik způsobů. Nejprve se zmiňme
o nástroji, který dokáže vytvořit kolmici na zadanou úsečku popř.&nbsp;na
přímku nebo polopřímku. Tento nástroj vlastně nahrazuje klasickou eukleidovskou
konstrukci, s&nbsp;níž jsme se seznámili minule, takže urychluje provádění
některých dalších operací. Kolmice musí být zadaná (specifikovaná) dvěma údaji
&ndash; bodem, kterým má procházet a úsečkou/přímkou/polopřímkou, na kterou
musí být kolmá. Výsledek této operace je zobrazen na sedmém obrázku:</p>

<img src="https://i.iinfo.cz/images/83/geogebra2a-7.png" class="image-407144" alt="&#160;" width="388" height="285" />
<p><i>Obrázek 7: Vytvoření přímky procházející bodem C, která je kolmá na
úsečku AB.</i></p>

<p><div class="rs-tip-major">Poznámka: pochopitelně stále platí, že je kolmost
zachována, a to i v&nbsp;případě, že se manipuluje se směrnicí úsečky
AB.</div></p>

<img src="https://i.iinfo.cz/images/83/geogebra2a-8.png" class="image-407145" alt="&#160;" width="484" height="474" />
<p><i>Obrázek 8: Kružnice se středem ležícím na úsečce.</i></p>

<p>Pravý úhel ale můžeme vytvořit i odlišným způsobem. Klasický způsob spočívá
v&nbsp;konstrukci pravého úhlu s&nbsp;využitím Thaletovy věty; výsledek se
proto někdy označuje jako Thaletova kružnice. Celá geometrická konstrukce
spočívá v&nbsp;konstrukci trojúhelníka, jehož jedna strana půlí střed kružnice
opsané tomuto trojúhelníku. Konstrukci můžeme začít vytvořením polopřímky
z&nbsp;bodu A. Tato polopřímka bude (kromě dvou limitních případů) protínat
kružnici:</p>

<img src="https://i.iinfo.cz/images/83/geogebra2a-9.png" class="image-407146" alt="&#160;" width="460" height="516" />
<p><i>Obrázek 9: Polopřímka neboli paprsek vyslaný z&nbsp;bodu A.</i></p>

<p>Dále můžeme zkonstruovat další polopřímku, tentokrát z&nbsp;bodu B, ovšem
takovým způsobem, aby protínala kružnici ve stejném bodě, jako polopřímka
předchozí. Úhel svíraný těmito dvěma polopřímkami je podle Thaletovy věty
pravý, a to pro libovolný bod ležící na kružnici:</p>

<img src="https://i.iinfo.cz/images/83/geogebra2a-10.png" class="image-407147" alt="&#160;" width="456" height="519" />
<p><i>Obrázek 10: Průsečík polopřímky/paprsku s&nbsp;kružnicí a další paprsek, nyní vyslaný do průsečíku.</i></p>



<p><a name="k04"></a></p>
<h2 id="k04">4. Polygony</h2>

<p>Dalšími geometrickými objekty, s&nbsp;nimiž je možné v&nbsp;GeoGebře
pracovat, jsou polygony. Ty jsou důležité mj.&nbsp;i proto, že u polygonů lze
měřit jejich plochu, což je téma, kterému se budeme podrobněji věnovat
v&nbsp;navazující kapitole. A měření plochy nám například umožňuje zjistit
platnost Pythagorovy věty i dalších podobně koncipovaných problémů. Nejprve si
ukažme konstrukci obecného polygonu. Ten může mít libovolný tvar a libovolný
počet vrcholů (prakticky ovšem dávají smysl polygony se třemi
popř.&nbsp;s&nbsp;více vrcholy). U polygonů se specifikují souřadnice jejich
vrcholů, přičemž ukončení kreslení polygonu se provede jednoduše &ndash; znovu
se nakreslí jeho první bod:</p>

<img src="https://i.iinfo.cz/images/83/geogebra2a-11.png" class="image-407148" alt="&#160;" width="252" height="207" />
<p><i>Obrázek 11: Obecný polygon.</i></p>

<p><div class="rs-tip-major">Poznámka: polygony mohou být konvexní i konkávní.
Lze vytvořit i polygon, jehož hrany se protínají.</div></p>

<p>Zkonstruovat je možné i pravidelné polygony, a to s&nbsp;libovolným počtem
hran a tedy i libovolným počtem vrcholů. To je důležité a potenciálně užitečné,
protože s&nbsp;využitím klasických euklidovských konstrukcí nelze všechny
pravidelné polygony vytvořit &ndash; pouze jejich podmnožinu. Pravidelný
polygon je specifikován dvojicí bodů udávajících jednu jeho hranu a poté
celkovým počtem vrcholů.</p>

<img src="https://i.iinfo.cz/images/83/geogebra2a-12.png" class="image-407149" alt="&#160;" width="308" height="309" />
<p><i>Obrázek 12: Pravidelný polygon se šesti hranami &ndash; šestiúhelník.</i></p>

<p>Při vyšším počtu hran se polygon začne (v&nbsp;daném měřítku a omezeném
rozlišení obrazovky) podobat kružnici:</p>

<img src="https://i.iinfo.cz/images/83/geogebra2a-13.png" class="image-407150" alt="&#160;" width="430" height="441" />
<p><i>Obrázek 13: Pravidelný polygon s&nbsp;celkem třiceti šesti hranami.</i></p>

<p><div class="rs-tip-major">Poznámka: opět pochopitelně platí, že změnou
polohy &bdquo;řídicího bodu&ldquo; polygonu (ten je zobrazen modře) lze měnit
jeho poloměr a orientaci polygonu v&nbsp;rovině.</div></p>



<p><a name="k05"></a></p>
<h2 id="k05">5. Měření vzdáleností, úhlů a ploch</h2>

<p>Další užitečná funkcionalita modulu <i>Geometry</i> popř.&nbsp;modulu
<i>Classic</i> spočívá v&nbsp;možnosti měření vzdáleností, úhlů a ploch.
Vzdálenosti lze měřit jak mezi dvěma body, tak i na základě vlastností zvolené
geometrické entity (typicky úsečky). Zjistit lze například i obvod kružnice,
což je ukázáno na dalším screenshotu:</p>

<img src="https://i.iinfo.cz/images/83/geogebra2a-14.png" class="image-407151" alt="&#160;" width="452" height="467" />
<p><i>Obrázek 14: Výpočet obvodu kružnice.</i></p>

<p>Triviální je měření délky hran:</p>

<img src="https://i.iinfo.cz/images/83/geogebra2a-15.png" class="image-407152" alt="&#160;" width="449" height="468" />
<p><i>Obrázek 15: Změření délky hran úsečky (segmentu).</i></p>

<p>Zjistit lze i úhly svírané mezi dvěma geometrickými entitami a popř.&nbsp;i
plochu polygonu (u úhlů je nutné správně zvolit obě entity, zejména
v&nbsp;případě přímek, které v&nbsp;bodě protnutí tvoří čtyři úhly a nikoli
úhel jediný):</p>

<a href="https://www.root.cz/obrazek/407153/"><img src="https://i.iinfo.cz/images/83/geogebra2a-16-prev.png" class="image-407153" alt="&#160;" width="370" height="209" /></a>
<p><i>Obrázek 16: Změření úhlů a plochy polygonu.</i></p>

<p><div class="rs-tip-major">Poznámka: stále platí, že změnou celé konstrukce,
například posunem úsečky nebo změnou poloměru kružnice, dojde i
k&nbsp;přepočtení všech zobrazených (přesněji řečeno změřených) hodnot. Nejedná
se tedy v&nbsp;žádném případě o pouhé statické údaje.</div></p>



<p><a name="k06"></a></p>
<h2 id="k06">6. Úhly v&nbsp;trojúhelnících v&nbsp;Thaletově kružnici</h2>

<p>Nyní již máme k&nbsp;dispozici všechny potřebné nástroje, abychom mohli
ověřit platnost Thaletovy věty, o níž jsme se již zmínili v&nbsp;předchozích
kapitolách. Vytvoříme tedy geometrickou konstrukci Thaletovy kružnice a zadáme
všechny úhly, které budeme chtít měřit &ndash; především pak úhel trojúhelníku
sestaveného nad přímkou protínající kružnici a procházející jejím středem.
Celou konstrukci již známe &ndash; důležité je vytvořit polopřímky IL a KL:</p>

<a href="https://www.root.cz/obrazek/407154/"><img src="https://i.iinfo.cz/images/83/geogebra2a-17-prev.png" class="image-407154" alt="&#160;" width="356" height="270" /></a>
<p><i>Obrázek 17: Konstrukce trojúhelníku v&nbsp;Thaletově kružnici.</i></p>

<p>Dále do konstrukce vložíme úhly, jejichž velikost je nutné měřit.
V&nbsp;případě průsečíků polopřímek IL a KL je jedno jaký úhel se zvolí,
protože protilehlé úhly budou totožné a jejich součet musí dát 360&deg;:</p>

<a href="https://www.root.cz/obrazek/407155/"><img src="https://i.iinfo.cz/images/83/geogebra2a-18-prev.png" class="image-407155" alt="&#160;" width="357" height="270" /></a>
<p><i>Obrázek 18: Úhel průsečíku paprsků KL a IL je vždy pravý.</i></p>

<p>Bodem J lze pohybovat a měnit tak pozici průsečíků a tím pádem i tvar
trojúhelníku. Úhel však zůstane zachován:</p>

<a href="https://www.root.cz/obrazek/407156/"><img src="https://i.iinfo.cz/images/83/geogebra2a-19-prev.png" class="image-407156" alt="&#160;" width="370" height="262" /></a>
<p><i>Obrázek 19: Úhel průsečíku paprsků KL a IL je vždy pravý.</i></p>

<a href="https://www.root.cz/obrazek/407157/"><img src="https://i.iinfo.cz/images/83/geogebra2a-20-prev.png" class="image-407157" alt="&#160;" width="370" height="267" /></a>
<p><i>Obrázek 20: Úhel průsečíku paprsků KL a IL je vždy pravý.</i></p>

<a href="https://www.root.cz/obrazek/407158/"><img src="https://i.iinfo.cz/images/83/geogebra2a-21-prev.png" class="image-407158" alt="&#160;" width="295" height="270" /></a>
<p><i>Obrázek 21: Úhel průsečíku paprsků KL a IL je vždy pravý.</i></p>

<p>Do konstrukce můžeme pro úplnost vložit i úsečku ze středu kružnice a změřit
úhly v&nbsp;nově vzniklých trojúhelnících &ndash; to je však již téma další
kapitoly.</p>

<a href="https://www.root.cz/obrazek/407159/"><img src="https://i.iinfo.cz/images/83/geogebra2a-22-prev.png" class="image-407159" alt="&#160;" width="370" height="227" /></a>
<p><i>Obrázek 22: Další vztahy mezi úhly v&nbsp;Thaletově kružnici.</i></p>



<p><a name="k07"></a></p>
<h2 id="k07">7. Středový a obvodový úhel</h2>

<p>Další dosti typická školní látka se týká středových a obvodových úhlů
trojúhelníků v&nbsp;kružnici, viz též různé úlohy na dané téma <a
href="https://www.hackmath.net/cz/priklady-ulohy/stredovy-a-obvodovy-uhel">https://www.hackmath.net/cz/priklady-ulohy/stredovy-a-obvodovy-uhel</a>.
Díky možnosti měření úhlů si můžeme otestovat, jaký je vlastně vztah (a zda
vůbec nějaký) mezi středovým a obvodovým úhlem. Podívejme se na následující
sekvenci screenshotů s&nbsp;příslušnou geometrickou konstrukcí:</p>

<img src="https://i.iinfo.cz/images/83/geogebra2a-23.png" class="image-407160" alt="&#160;" width="500" height="407" />
<p><i>Obrázek 23: Začneme, jak je zvykem, jediným bodem v&nbsp;rovině.</i></p>

<img src="https://i.iinfo.cz/images/83/geogebra2a-24.png" class="image-407161" alt="&#160;" width="500" height="500" />
<p><i>Obrázek 24: Sestrojíme polopřímku začínající v&nbsp;tomto bodě (směr může
být libovolný).</i></p>

<img src="https://i.iinfo.cz/images/83/geogebra2a-25.png" class="image-407162" alt="&#160;" width="427" height="466" />
<p><i>Obrázek 25: Sestrojíme druhou polopřímku, v&nbsp;odlišném směru.</i></p>

<img src="https://i.iinfo.cz/images/83/geogebra2a-26.png" class="image-407163" alt="&#160;" width="545" height="498" />
<p><i>Obrázek 26: Z&nbsp;bodu A bude vycházet i kružnice, v&nbsp;níž budou
sestrojeny trojúhelníky.</i></p>

<img src="https://i.iinfo.cz/images/83/geogebra2a-27.png" class="image-407164" alt="&#160;" width="552" height="570" />
<p><i>Obrázek 27: Sestrojíme sečnu (přímka či úsečka) a dva body, kde sečna
protíná kružnici.</i></p>

<img src="https://i.iinfo.cz/images/83/geogebra2a-28.png" class="image-407165" alt="&#160;" width="561" height="583" />
<p><i>Obrázek 28: Nyní je již možné vytvořit trojúhelníky EID, EJD a ADE a
nechat si změřit příslušné středové a obvodové úhly.</i></p>

<img src="https://i.iinfo.cz/images/83/geogebra2a-29.png" class="image-407166" alt="&#160;" width="515" height="556" />
<p><i>Obrázek 29: Posun sečny nemění úhly žádným způsobem nezmění.</i></p>

<img src="https://i.iinfo.cz/images/83/geogebra2a-30.png" class="image-407167" alt="&#160;" width="467" height="471" />
<p><i>Obrázek 30: Středový úhel má dvojnásobnou velikost oproti úhlům
obvodovým.</i></p>

<img src="https://i.iinfo.cz/images/83/geogebra2a-31.png" class="image-407168" alt="&#160;" width="520" height="512" />
<p><i>Obrázek 31: A tato podmínka platí i pro jiné hodnoty úhlů.</i></p>

<img src="https://i.iinfo.cz/images/83/geogebra2a-32.png" class="image-407169" alt="&#160;" width="500" height="600" />
<p><i>Obrázek 32: Další změna úhlů.</i></p>

<img src="https://i.iinfo.cz/images/83/geogebra2a-33.png" class="image-407170" alt="&#160;" width="500" height="600" />
<p><i>Obrázek 33: A další.</i></p>



<p><a name="k08"></a></p>
<h2 id="k08">8. Základní kuželosečky</h2>

<p>V&nbsp;modulu <i>Geometry</i> nalezneme i nástroje určené pro kreslení všech
typů kuželoseček, ovšem způsoby specifikace umístění a tvaru jednotlivých
kuželoseček se od sebe odlišují. Nejvíce možností máme u kružnice, což je ovšem
pochopitelné, protože ta se v&nbsp;geometrických konstrukcích používá
nejčastěji (a nejčastěji ji nalezneme i v&nbsp;reálném světě). Kružnici lze
zadat středem a poloměrem, středem a bodem, kterým kružnice prochází,
popř.&nbsp;třemi body, kterými kružnice prochází. Kromě kružnic lze
zkonstruovat i kruhové oblouky.</p>

<img src="https://i.iinfo.cz/images/83/geogebra2a-34.png" class="image-407171" alt="&#160;" width="304" height="316" />
<p><i>Obrázek 34: Kružnice je při geometrických konstrukcích nejpoužívanější
kuželosečkou.</i></p>

<p>Dále je možné pracovat s&nbsp;elipsami, ovšem možnosti konstrukce elipsy
jsou více omezené &ndash; musí se specifikovat souřadnice obou ohnisek elipsy a
poté bod, kterým elipsa prochází. Způsob konstrukce je patrný
z&nbsp;následujícího obrázku:</p>

<img src="https://i.iinfo.cz/images/83/geogebra2a-35.png" class="image-407172" alt="&#160;" width="293" height="237" />
<p><i>Obrázek 35: Elipsa specifikovaná dvěma ohnisky a bodem na ní
ležícím.</i></p>

<p>Ještě zajímavější je způsob konstrukce paraboly. U ní je nutné specifikovat
její ohnisko a taktéž takzvanou řídicí přímku (ta musí být již dopředu
nakreslena):</p>

<img src="https://i.iinfo.cz/images/83/geogebra2a-36.png" class="image-407173" alt="&#160;" width="503" height="473" />
<p><i>Obrázek 36: Parabola specifikovaná svým ohniskem a řídicí
přímkou.</i></p>

<p>Poslední kuželosečkou je hyperbola. Podobně jako v&nbsp;případě elipsy je i
hyperbola zadaná dvojicí ohnisek a bodem, kterým prochází jedna z&nbsp;polovin
hyperboly &ndash; viz též následující screenshot:</p>

<img src="https://i.iinfo.cz/images/83/geogebra2a-37.png" class="image-407174" alt="&#160;" width="451" height="321" />
<p><i>Obrázek 37: Hyperbola specifikovaná ohnisky a bodem na ní
ležícím.</i></p>

<p><div class="rs-tip-major">Poznámka: ve skutečnosti existuje ještě
kuželosečka tvořená dvojicí rovnoběžných přímek. Jedná se o hranici mezi
hyperbolou a elipsou.</div></p>



<p><a name="k09"></a></p>
<h2 id="k09">9. Kuželosečka procházející pěti vybranými body</h2>

<p>Logo celého programu GeoGebra, který si v&nbsp;dnešním článku popisujeme, je
tvořeno kuželosečkou specifikovanou pěti body, kterými tato kuželosečka
prochází. Může se jednat o kružnici, elipsu, parabolu i hyperbolu &ndash; vše
v&nbsp;závislosti na vzájemné poloze oněch pěti bodů. Díky existenci tohoto
nástroje lze i parabolu nebo hyperbolu zkonstruovat i bez nutnosti znalosti
přesné polohy jejich ohnisek:</p>

<img src="https://i.iinfo.cz/images/83/geogebra2a-38.png" class="image-407175" alt="&#160;" width="440" height="340" />
<p><i>Obrázek 38: Logo programu GeoGebra &ndash; kuželosečka procházející pěticí zadaných bodů.</i></p>

<p><div class="rs-tip-major">Poznámka: podrobnější informace o této konstrukci
lze získat například na stránce <a
href="https://en.wikipedia.org/wiki/Five_points_determine_a_conic">Five points
determine a conic</a>.</div></p>



<p><a name="k10"></a></p>
<h2 id="k10">10. Jednoduché animace založené na posunu bodů</h2>

<p>V&nbsp;předchozích kapitolách jsme si ukázali, jak lze zkonstruovat kružnici
s&nbsp;trojúhelníky pro měření středového a obvodového úhlu. Průběh tohoto
měření je možné zautomatizovat, a to například takovým způsobem, že se bude
provádět posun bodu B, řekněme ve vertikálním směru. Ukažme si, jak lze tuto
animaci vytvořit (jedná se přitom sice o nejjednodušší, nikoli však o nejlepší
řešení):</p>

<img src="https://i.iinfo.cz/images/83/geogebra2a-39.png" class="image-407176" alt="&#160;" width="583" height="554" />
<p><i>Obrázek 39: Pohybovat budeme s&nbsp;bodem B, který je zde zobrazen
v&nbsp;pravém horním rohu.</i></p>

<p>Levý nástrojový pruh je nutné přepnout do režimu &bdquo;kalkulačky&ldquo;.
Následně se přidá nová proměnná (klidně na konec celého seznamu) a změní se
poloha bodu B tak, aby jedna ze souřadnic byla navázána na hodnotu nové
proměnné:</p>

<img src="https://i.iinfo.cz/images/83/geogebra2a-40.png" class="image-407177" alt="&#160;" width="366" height="232" />
<p><i>Obrázek 40: Nová proměnná a změna souřadnic bodu B tak, aby obsahovaly
tuto proměnnou.</i></p>

<p>V&nbsp;dalším panelu se v&nbsp;tabu <i>Scripting</i> zadá minimální a
maximální hodnota proměnné, přírůstek hodnoty mezi jednotlivými snímky,
rychlost celé animace a taktéž způsob, jakým se animace bude opakovat. Nám zde
bude postačovat, aby hodnoty vertikální souřadnice oscilovaly mezi -5 a 5:</p>

<img src="https://i.iinfo.cz/images/83/geogebra2a-41.png" class="image-407178" alt="&#160;" width="355" height="417" />
<p><i>Obrázek 41: Nastavení parametrů animace.</i></p>

<p><div class="rs-tip-major">Poznámka: celá animace se spustí ikonou se šipkou
doprava zobrazenou přímo u proměnné.</div></p>



<p><a name="k11"></a></p>
<h2 id="k11">11. Animace měření středového a obvodového úhlu</h2>

<p>Druhá animace, kterou si dnes vytvoříme, bude sice stále jednoduchá, ale
v&nbsp;mnoha ohledech vylepšená. Budeme v&nbsp;ní opět ukazovat vztah mezi
středovým a obvodovým úhlem, tentokrát se ovšem bod B bude pohybovat po
kružnici. Nejprve je nutné celou konstrukci přesunout tak, aby střed kružnice
ležel v&nbsp;počátku souřadné soustavy. Následně přidáme proměnnou alfa, která
bude oscilovat mezi hodnotami 0 a (přibližně) 2&pi;. Tento úhel bude použit při
výpočtu souřadnic bodu B, který bude obíhat kružnici:</p>

<img src="https://i.iinfo.cz/images/83/geogebra2a-42.png" class="image-407179" alt="&#160;" width="356" height="175" />
<p><i>Obrázek 42: Bod B se bude pohybovat po kružnici, úhel se bude postupně
měnit.</i></p>

<p>Samotné nastavení animace a její spuštění se nebude lišit od postupu
uvedeného v&nbsp;předchozí kapitole:</p>

<img src="https://i.iinfo.cz/images/83/geogebra2a-43.png" class="image-407180" alt="&#160;" width="538" height="438" />
<p><i>Obrázek 43: Postupná změna úhlu bodu B oproti počátku souřadné soustavy.</i></p>

<img src="https://i.iinfo.cz/images/83/geogebra2a-44.png" class="image-407181" alt="&#160;" width="464" height="506" />
<p><i>Obrázek 44: Postupná změna úhlu bodu B oproti počátku souřadné soustavy.</i></p>

<img src="https://i.iinfo.cz/images/83/geogebra2a-45.png" class="image-407182" alt="&#160;" width="520" height="429" />
<p><i>Obrázek 45: Postupná změna úhlu bodu B oproti počátku souřadné soustavy.</i></p>

<img src="https://i.iinfo.cz/images/83/geogebra2a-46.png" class="image-407183" alt="&#160;" width="465" height="463" />
<p><i>Obrázek 46: Postupná změna úhlu bodu B oproti počátku souřadné soustavy.</i></p>



<p><a name="k12"></a></p>
<h2 id="k12">12. Modul <i>CAS Calculator</i> a jeho možnosti</h2>

<p>Druhý modul, se kterým se dnes alespoň ve stručnosti seznámíme, se jmenuje
<i>CAS Calculator</i>. Jedná se o zobecnění <i>Graphing Calculatoru</i>, jehož
některé možnosti jsme si popsali v&nbsp;předchozím článku. <i>CAS
Calculator</i> nabízí nové funkce, zejména možnost řešení rovnic a taktéž
výpočty derivací a integrálů zadaných funkcí (pokud je to v&nbsp;případě
integrálů v&nbsp;možnostech tohoto nástroje). Nejprve si však ukážeme
funkcionalitu, kterou vlastně již známe &ndash; je to možnost zobrazení průběhu
uživatelem specifikované funkce v&nbsp;ploše:</p>

<img src="https://i.iinfo.cz/images/83/geogebra2a-47.png" class="image-407184" alt="&#160;" width="373" height="214" />
<p><i>Obrázek 47: Funkce, jejíž průběh se má zobrazit.</i></p>

<img src="https://i.iinfo.cz/images/83/geogebra2a-48.png" class="image-407185" alt="&#160;" width="486" height="384" />
<p><i>Obrázek 48: Zobrazení průběhu funkce (nástroj nemá problémy
s&nbsp;nedefinovanými hodnotami atd.).</i></p>



<p><a name="k13"></a></p>
<h2 id="k13">13. Příkaz <strong>solve</strong></h2>

<p>Příkaz, či možná lépe řečeno nástroj <strong>solve</strong>, slouží
například k&nbsp;nalezení kořenů polynomu, průchodů funkce nulou atd. Na
následujícím obrázku je ukázáno, jak lze snadno zjistit, pro kterou hodnotu x
je hodnota funkce rovna dvěma:</p>

<img src="https://i.iinfo.cz/images/83/geogebra2a-49.png" class="image-407186" alt="&#160;" width="363" height="347" />
<p><i>Obrázek 49: Zadání příkazu <strong>solve</strong>.</i></p>

<p>Navíc se příslušná hodnota zakreslí i do grafu:</p>

<img src="https://i.iinfo.cz/images/83/geogebra2a-50.png" class="image-407187" alt="&#160;" width="412" height="346" />
<p><i>Obrázek 50: Vykreslení výsledku získaného příkazem
<strong>solve</strong>.</i></p>



