<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Interaktivní výuka matematiky s nástrojem GeoGebra</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Interaktivní výuka matematiky s nástrojem GeoGebra</h1>

<h3>Pavel Tišnovský</h3>

<p></p>

<h1>Úvodník</h1>

<p>Kromě běžných nahrávek přednášek, e-learningových kurzů a video konferencí je možné v dnešní složité době využívat i mnoho dalších výukových aplikací. V oblasti matematiky (geometrie, algebry, infinitezimálního počtu) lze využít propracovaný a přitom snadno ovladatelný nástroj GeoGebra, s nímž se dnes seznámíme.</p>



<h2>Obsah</h2>

<p><a href="#k01">1. Interaktivní výuka matematiky s&nbsp;nástrojem GeoGebra</a></p>
<p><a href="#k02">2. Eukleidovské konstrukce</a></p>
<p><a href="#k03">3. Slavné geometrické úlohy, které nelze vyřešit jen pravítkem (bez měřítka) a kružítkem</a></p>
<p><a href="#k04">4. Aplikace, v&nbsp;nichž lze interaktivně pracovat s&nbsp;geometrickými úlohami</a></p>
<p><a href="#k05">5. Nástroj GeoGebra se představuje</a></p>
<p><a href="#k06">6. Základní nástroje pro geometrické konstrukce</a></p>
<p><a href="#k07">7. Příklad konstrukce kolmice na úsečku</a></p>
<p><a href="#k08">8. &bdquo;Klasický&ldquo; režim nástroje GeoGebra</a></p>
<p><a href="#k09">9. Nastavení vlastností výsledného nárysu</a></p>
<p><a href="#k10">10. Konstrukce pravidelného šestiúhelníku</a></p>
<p><a href="#k11">11. Modul <i>Graphing</i> &ndash; režim práce s&nbsp;funkcemi v&nbsp;rovině</a></p>
<p><a href="#k12">12. Funkce zadané v&nbsp;implicitním tvaru</a></p>
<p><a href="#k13">13. Interaktivní změna parametrů funkcí</a></p>
<p><a href="#k14">14. Animace změny parametrů funkcí</a></p>
<p><a href="#k15">15. Graf derivace funkce</a></p>
<p><a href="#k16">16. Funkce v&nbsp;3D prostoru</a></p>
<p><a href="#k17">17. Zobrazení vln</a></p>
<p><a href="#k18">18. Hotové (připravené) úlohy z&nbsp;různých oblastí matematiky</a></p>
<p><a href="#k19">19. Využití JavaScriptu pro tvorbu interaktivních úloh</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Interaktivní výuka matematiky s&nbsp;nástrojem GeoGebra</h2>

<p>V&nbsp;dnešní dosti složité situaci se i ve školství hledají a používají
různé softwarové nástroje zpřístupňující a vlastně vůbec umožňující
&bdquo;vzdálenou&ldquo; výuku. Kromě asi již běžných nahrávek přednášek,
e-learningových kurzů a video konferencí je možné využívat i mnoho dalších více
či méně vhodných aplikací. V&nbsp;oblasti matematiky, a to jak geometrie a
algebry, tak i infinitezimálního počtu, lze využít propracovaný a přitom snadno
ovladatelný nástroj <i>GeoGebra</i>, s&nbsp;jehož některými možnostmi se
seznámíme v&nbsp;navazujících kapitolách. Nástroj <i>GeoGebra</i> lze spouštět
jak přímo <a href="https://www.geogebra.org/">z&nbsp;webového prohlížeče</a>,
tak ho používat jako lokální aplikaci (Linux, Android, iOS atd.). Ve
skutečnosti se ale nejedná o jedinou aplikaci, ale o šest modulů, z&nbsp;nichž
každý má své vlastní uživatelské rozhraní:</p>

<ol>

<li><strong>Scientific</strong> &ndash; vědecká kalkulačka pracující
s&nbsp;funkcemi, zlomky, atd. Tímto spíše jednoúčelovým modulem se dnes zabývat
nebudeme.</li>

<li><strong>Graphing</strong> &ndash; pokročilá grafická kalkulačka umožňující
vykreslování funkcí v&nbsp;ploše (včetně funkcí zadaných v&nbsp;implicitním
tvaru). Parametry funkcí jsou parametrizovatelné a animovatelné.</li>

<li><strong>Geometry</strong> &ndash; Eukleidovské konstrukce i další
geometrické konstrukce, vše s&nbsp;možností parametrizace.</li>

<li><strong>3D</strong> &ndash; varianta grafické kalkulačky, ovšem pro 3D
prostor.</li>

<li><strong>CAS</strong> &ndash; rozšíření výše zmíněného modulu
<i>Graphing</i> o symbolické výpočty, derivace, integrály a řešení rovnic.</li>

<li><strong>Classic</strong> &ndash; GUI napodobující původní variantu
GeoGebry.</li>

</ol>

<a href="https://www.root.cz/obrazek/406990/"><img src="https://i.iinfo.cz/images/70/geogebra1-1-prev.png" class="image-406990" alt="&#160;" width="370" height="175" /></a>
<p><i>Obrázek 1: Webové rozhraní aplikace GeoGebra.</i></p>

<p>V&nbsp;následujících kapitolách se zaměříme především na modul určený pro
tvorbu geometrických konstrukcí v&nbsp;ploše, včetně (klasických) euklidovských
konstrukcí (moduly <i>Geometry</i> popř.&nbsp;<i>Classic</i>). Dále si ukážeme,
jak se pracuje s&nbsp;modulem nabízejícím nejenom vykreslování funkcí v&nbsp;2D
ploše, ale i interaktivní změnu parametrů těchto funkcí, vykreslování funkcí
zadaných v&nbsp;implicitním tvaru a dokonce i pro výpočet a zobrazení derivace
funkce (moduly <i>Graphing</i> popř. <i>CAS</i>)</i>. A nezapomeneme ani na
modul pro zobrazení funkcí v&nbsp;3D prostoru (<i>3D</i>), i když se tomuto
modulu budeme prozatím věnovat spíše okrajově.</p>

<a href="https://www.root.cz/obrazek/406991/"><img src="https://i.iinfo.cz/images/70/geogebra1-2-prev.png" class="image-406991" alt="&#160;" width="370" height="182" /></a>
<p><i>Obrázek 2: Modul pro geometrické konstrukce v&nbsp;rovině.</i></p>



<p><a name="k02"></a></p>
<h2 id="k02">2. Eukleidovské konstrukce</h2>

<p>Nejprve se budeme zabývat geometrií, protože se (podle mého názoru) jedná o
nejnázornější oblast matematiky. Začneme tzv. euklidovskými konstrukcemi.
V&nbsp;klasických eukleidovských konstrukcích se používají pouze dva nástroje
&ndash; pravítko a kružítko. Ovšem na rozdíl od dnes běžných pravítek a
kružítek jsou pro eukleidovské konstrukce používány zjednodušené (abstraktní)
formy těchto nástrojů. Konkrétně pravítko má pouze jedinou hranu (tedy nejedná
se o běžný trojúhelník atd.) a nemá na sobě značky pro vzdálenosti. Kružítko je
ve zcela abstraktní podobě taktéž odlišné od běžného kružítka &ndash; po
zvednutí kružítka z&nbsp;papíru se automaticky zavře (<i>collapse</i>), což
v&nbsp;důsledku znamená, že ho nelze použít pro přenášení vzdálenosti,
například tak, jak je to použito při konstrukci šestiúhelníků. Někdy se
v&nbsp;tomto kontextu setkáme s&nbsp;názvem <i>euklidovské kružítko</i>.</p>

<p>V&nbsp;praxi se však i u eukleidovských konstrukcí používá běžné kružítko,
které si &bdquo;pamatuje&ldquo; nastavenou vzdálenost (tedy poloměr kreslených
oblouků a kružnic), protože existuje důkaz toho, že i s&nbsp;použitím pravítka
a zavírajícího se kružítka lze přenést vzdálenost (viz například [<a
href="http://www.cs.cas.cz/portal/AlgoMath/Geometry/PlaneGeometry/GeometricConstructions/EuclideanConstructions.htm">2</a>]).</p>

<a href="https://www.root.cz/obrazek/406992/"><img src="https://i.iinfo.cz/images/70/geogebra1-3-prev.jpg" class="image-406992" alt="&#160;" width="370" height="225" /></a>
<p><i>Obrázek 3: Fragment slavných Euklidových spisů.</i></p>

<p><div class="rs-tip-major">Poznámka: v&nbsp;angličtině se poměrně často
setkáme s&nbsp;termíny <i>straightedge and compass construction</i> nebo též
<i>ruler and compass construction</i> popř.&nbsp;<i>classical construction</i>.
Z&nbsp;těchto termínů jsou odvozeny i názvy některých aplikací, které tyto
konstrukce umožňují provádět. Příkladem jsou aplikace <a
href="http://car.rene-grothmann.de/doc_en/index.html">C.a.R.</a> (to je
skutečný název) popř.&nbsp;<a
href="http://carmetal.org/index.php/fr/">CaRMetal</a>, o nichž se zmíníme
dále.</div></p>

<p>Klasická Eukleidovská konstrukce typicky začíná na prázdné ploše, do které
je nakreslen bod či několik bodů. Následně jsou povoleny pouze následující
operace:</p>

<ul>

<li>Nakreslení nové úsečky, která protíná dva zvolené body. Pro tuto konstrukci
pochopitelně dostačuje pravítko bez značek pro vzdálenost.</li>

<li>Nakreslení kružnice se středem ve zvoleném bodě takovým způsobem, aby
protínala jiný zvolený bod. Zde postačuje použít kružítko, které se přímo na
papíře (ploše) roztáhne do požadované vzdálenosti (Eukleidovské kružítko).</li>

<li>Nakreslení nového bodu, který je vytvořen v&nbsp;průsečíku dvou
protínajících se úseček. Žádné nástroje nejsou zapotřebí.</li>

<li>Nakreslení jednoho nebo dvou nových bodů vytvořených v&nbsp;průsečíku
kružnice a úsečky (za předpokladu, že se protínají, opět jednoduché a
nevyžadující nástroje).</li>

<li>Nakreslení jednoho nebo dvou nových bodů vytvořených v&nbsp;průsečíku dvou
kružnic (opět za předpokladu,že se protínají).</li>

</ul>

<a href="https://www.root.cz/obrazek/406993/"><img src="https://i.iinfo.cz/images/70/geogebra1-4-prev.png" class="image-406993" alt="&#160;" width="221" height="270" /></a>
<p><i>Obrázek 4: Přeložené Euklidovy spisy o geometrii vydané v&nbsp;patnáctém
století.</i></p>



<p><a name="k03"></a></p>
<h2 id="k03">3. Slavné geometrické úlohy, které nelze vyřešit jen pravítkem (bez měřítka) a kružítkem</h2>

<p>I s&nbsp;využitím pouhé dvojice pomůcek zmíněných v&nbsp;předchozích dvou
kapitolách je možné vyřešit až překvapivé množství geometrických problémů a
zkonstruovat mnoho tvarů (včetně pravidelných n-úhelníků splňujících <a
href="https://en.wikipedia.org/wiki/Constructible_polygon#Conditions_for_constructibility">Gauss–Wantzelův
teorém</a>). Existují ovšem některé úlohy, kde si již s&nbsp;pravítkem bez
značek s&nbsp;délkami a kružítkem nevystačíme. Takovými klasickými úlohami
formulovanými již v&nbsp;pátém století před naším letopočtem je <a
href="https://cs.wikipedia.org/wiki/Kvadratura_kruhu">kvadratura kruhu</a> a <a
href="https://cs.wikipedia.org/wiki/Trisekce_%C3%BAhlu">trisekce úhlu</a>.
Kvadratura kruhu, což je sousloví, které se dostalo do běžné řeči (a mnozí ho
používají často bez přesné znalosti původního významu) je geometrická úloha,
v&nbsp;níž se má s&nbsp;využitím vhodně vymyšlené euklidovské konstrukce
v&nbsp;konečném počtu kroků zkonstruovat čtverec o stejném obsahu, jako má daný
(již nakreslený) kruh. Důkaz, že to není možné, ovšem pochází až z&nbsp;roku
1882 &ndash; potvrdil se tím předpoklad, kteří ostatně vyslovili již staří
Řekové, ovšem bez přesného důkazu. Podobně trisekce úhlu je geometrická úloha,
jejímž cílem je rozdělit obecný úhel na třetiny (zatímco rozdělení na polovinu,
čtvrtinu atd. je triviální, ostatně se jedná o běžnou úlohu vyučovanou na
školách).</p>

<p><div class="rs-tip-major">Poznámka: existují však aproximace řešení obou
výše uvedených úloh (ostatně se o řešení matematici snažili dvacet pět století,
takže k&nbsp;dílčím úspěchům prakticky muselo dojít). Některé z&nbsp;nich jsou
popsány v&nbsp;článku dostupném na adrese <a
href="https://www.itisaturn.com/squaringthecircle">https://www.itisaturn.com/squaringthecircle</a>.</div></p>

<a href="https://www.root.cz/obrazek/406994/"><img src="https://i.iinfo.cz/images/70/geogebra1-5-prev.png" class="image-406994" alt="&#160;" width="366" height="270" /></a>
<p><i>Obrázek 5: Jedna z&nbsp;možných aproximací, tedy přibližné řešení úlohy
kvadratury kruhu.<br />
Zdroj obrázku: Wikipedie.</i></p>



<p><a name="k04"></a></p>
<h2 id="k04">4. Aplikace, v&nbsp;nichž lze interaktivně pracovat s&nbsp;geometrickými úlohami</h2>

<p>Geometrické konstrukce a speciálně i klasické euklidovské konstrukce jsou
jednou z&nbsp;oblastí, v&nbsp;níž je možné s&nbsp;výhodou použít počítačů a
interaktivní počítačovou grafiku. Počítače vybavené vhodnou aplikací totiž
dokážou nejenom vytvořit požadovanou konstrukci, ale většinou i umožní po
dokončení úkolu měnit počáteční podmínky (například posouvat body, které byly
nakresleny před vlastní konstrukcí) a sledovat tak například, ve kterých
případech nemá daná konstrukce žádný smysl apod. Takových aplikací existuje
poměrně velké množství; odlišují se od sebe jak nabízenými možnostmi, tak i
snadností a názorností použití. Zmiňme se především o aplikaci <a
href="http://car.rene-grothmann.de/doc_en/index.html">C.a.R.</a> naprogramované
v&nbsp;Javě a tedy teoreticky provozovatelné na prakticky každém moderním
systému (ovšem ve skutečnosti poměrně brzy narazíme na problémy
s&nbsp;překreslováním apod.).</p>

<img src="https://i.iinfo.cz/images/70/geogebra1-6.png" class="image-406995" alt="&#160;" width="245" height="239" />
<p><i>Obrázek 6: Logo aplikace C.a.R.</i></p>

<p>Od výše zmíněné aplikace <i>C.a.R.</i> (což je open source) byla odvozena
aplikace nazvaná <a href="CaRMetal">http://carmetal.org/index.php/fr/</a>, jenž
je &ndash; i když to její stránky nenaznačují &ndash; dostupná i
v&nbsp;angličtině. Předností této aplikace je integrace JavaScriptu, díky čemuž
je možné kromě klasických konstrukčních úloh doprogramovat složitější
geometrické tvary, včetně <a
href="https://www.root.cz/serialy/fraktaly-v-pocitacove-grafice/">fraktálů</a>.
Zajímavý může být i projekt <a href="https://edu.kde.org/kig/">Kig</a>, který
je součástí projektu <a href="https://edu.kde.org/">KDE Edu!</a>.</p>

<img src="https://i.iinfo.cz/images/70/geogebra1-7.png" class="image-406996" alt="&#160;" width="490" height="117" />
<p><i>Obrázek 7: Logo programu CaRMetal.</i></p>

<p><div class="rs-tip-major">Poznámka: trošku předběhneme &ndash; i
<i>GeoGebra</i> je programovatelná v&nbsp;JavaScriptu.</div></p>



<p><a name="k05"></a></p>
<h2 id="k05">5. Nástroj GeoGebra se představuje</h2>

<p>Dnes se ovšem budeme podrobněji věnovat jiné aplikaci. Tato aplikace se
jmenuje <i>GeoGebra</i> a &ndash; jak je dnes zvykem &ndash; jejím primárním
uživatelským rozhraním je přímo webový prohlížeč. Toto řešení přináší některé
výhody, ale pochopitelně i zápory. Mezi výhody patří nulové nároky na
instalaci. Postačuje mít připojení k&nbsp;internetu (nároky na přenosovou
kapacitu jsou dosti malé), kompatibilní webový prohlížeč a počítač
s&nbsp;dostatečným výkonem a kapacitou RAM (v&nbsp;porovnání s&nbsp;jinými
webovými aplikacemi ovšem nejsou nároky nijak přehnané, ovšem například na
originálním Raspberry Pi se dobré zpětné vazby nedočkáte). Navíc se zde
využívají další možnosti, které webové řešení nativně nabízí &ndash; zejména
možnost zpřístupnění vytvořených konstrukcí dalším uživatelům, tvorbu deníku
(což lze využít namísto slajdů), tvorbu animací konstrukcí (to je pochopitelně
mnohem názornější, než pouhé zobrazení výsledného statického obrázku) atd.</p>

<p><div class="rs-tip-major">Poznámka: testování probíhalo mj.&nbsp;i na
obstarožním (deset let starém) notebooku T410 s&nbsp;mobilním mikroprocesorem
Intel Core i5 M520 a 4GB RAM. I po delším používání GeoGebry bylo systémem,
prohlížečem a webovou aplikací alokováno cca 1,5 GB RAM (v&nbsp;případě
grafických prostředí Gnome to však bude více).</div></p>

<a href="https://www.root.cz/obrazek/406997/"><img src="https://i.iinfo.cz/images/70/geogebra1-8-prev.png" class="image-406997" alt="&#160;" width="370" height="231" /></a>
<p><i>Obrázek 8: Přihlašování do aplikace GeoGebra není nutné, pokud si pouze
chcete vyzkoušet vyřešit nějaké matematické úlohy. Ovšem ve chvíli, kdy je
zapotřebí vytvořit skupiny (úkol do školy apod.), je již přihlášení vhodné.
Stále ji je však možné používat zadarmo.</i></p>

<p>Mohlo by se zdát, že hlavní nevýhodou GeoGebry je závislost na internetovém
připojení, ovšem ve skutečnosti existuje i možnost <a
href="https://www.geogebra.org/download">lokální instalace GeoGebry</a>, a to
kromě Androidu, iOS atd. i pro Linux. Zajímavá je i existence <a
href="https://download.geogebra.org/geogebrastick/">GeoGebra Exam Stick</a>,
což je Linux s&nbsp;GeoGebrou určený pro přímé spouštění z&nbsp;USB. Tento SW
je nastaven takovým způsobem, že není možné přistupovat ani k&nbsp;dalším
diskům (tedy k&nbsp;lokálním souborům s&nbsp;&bdquo;taháky&ldquo;) ani
k&nbsp;Internetu.</p>

<p><div class="rs-tip-major">Poznámka: může se jednat o dobré řešení pro mnohé
školní sítě a instalace, které z&nbsp;pochopitelných důvodů nemusí být
v&nbsp;nejlepším stavu.</div></p>

<a href="https://www.root.cz/obrazek/406998/"><img src="https://i.iinfo.cz/images/70/geogebra1-9-prev.png" class="image-406998" alt="&#160;" width="370" height="231" /></a>
<p><i>Obrázek 9: Stránka s&nbsp;informacemi o uživatelském profilu.</i></p>



<p><a name="k06"></a></p>
<h2 id="k06">6. Základní nástroje pro geometrické konstrukce</h2>

<p>Nyní se budeme zabývat popisem základního použití modulu <i>Geometry</i>.
Tento modul &ndash; pokud není implicitně vybrán &ndash; lze zvolit
z&nbsp;menu, do něhož se dostanete výběrem ikony s&nbsp;3&times;3 čtverečky
(pravý horní roh), popř.&nbsp;hlavního menu (pro změnu levý horní roh) výběrem
příslušné položky v&nbsp;části <i>Apps</i>. Modul <i>Geometry</i> se primárně
ovládá z&nbsp;nástrojového pruhu zobrazeného v&nbsp;levé části obrazovky. Při
prvním zobrazení modulu <i>Geometry</i> je ovšem nabídka dostupných nástrojů
dosti chudá a nedostačující:</p>

<img src="https://i.iinfo.cz/images/70/geogebra1-10.png" class="image-406999" alt="&#160;" width="378" height="410" />
<p><i>Obrázek 10: Nabídka nástrojů po otevření modulu &bdquo;Geometry&ldquo;.</i></p>

<p>Stiskem tlačítka <strong>More</strong> se nabídka rozšíří, ale stále zde
například nenajdeme nástroj <strong>Intersect</strong>. Z&nbsp;tohoto důvodu je
nutné tlačítko <strong>More</strong> stisknout ještě jednou, tentokrát
s&nbsp;následujícím výsledkem:</p>

<img src="https://i.iinfo.cz/images/70/geogebra1-11.png" class="image-407000" alt="&#160;" width="367" height="953" />
<p><i>Obrázek 11: Stiskem tlačítka <strong>More</strong> (jednou či dvakrát) lze zobrazit další dostupné konstrukční nástroje a pomůcky.</i></p>

<p><div class="rs-tip-major">Poznámka: v&nbsp;horní (modré) části se nástrojový
pruh přepíná do režimu zobrazení všech konstrukčních kroků, které byly
provedeny. Použití tohoto režimu si ukážeme v&nbsp;dalším textu.</div></p>



<p><a name="k07"></a></p>
<h2 id="k07">7. Příklad konstrukce kolmice na úsečku</h2>

<p>Ukažme si nyní, jakým způsobem lze zkonstruovat kolmici na úsečku, a to
pouze s&nbsp;využitím eukleidovských nástrojů (pro zjednodušení však použijeme
běžné kružítko). Celá konstrukce je navíc parametrizovatelná &ndash; po jejím
dokončení je možné jednotlivými body pohybovat a tak měnit její tvar a nalézt
tak i podmínky, za nichž nemá smysl.</p>

<img src="https://i.iinfo.cz/images/70/geogebra1-12.png" class="image-407001" alt="&#160;" width="645" height="496" />
<p><i>Obrázek 12: Konstrukce začíná, jak je tomu již 2500 let zvykem, na
prázdné ploše.</i></p>

<img src="https://i.iinfo.cz/images/70/geogebra1-13.png" class="image-407002" alt="&#160;" width="645" height="496" />
<p><i>Obrázek 13: Nakreslíme první bod nástrojem <strong>Point</strong>. Ten se
v&nbsp;nástroji GeoGebra automaticky pojmenuje, ovšem toto pojmenování (a
ostatně i styl vykreslení) lze libovolně měnit. Bodem lze v&nbsp;ploše
pohybovat, a to jak nyní, tak i ve chvíli, kdy je konstrukce dokončena.</i></p>

<img src="https://i.iinfo.cz/images/70/geogebra1-14.png" class="image-407003" alt="&#160;" width="645" height="496" />
<p><i>Obrázek 14: Nakreslíme druhý bod a oběma body proložíme segment úsečky
(nástroj <strong>Segment</strong>).</i></p>

<p><div class="rs-tip-major">Poznámka: předchozí tři kroky lze spojit do kroku
jediného &ndash; přímé nakreslení segmentu nástrojem
<strong>Segment</strong>.</div></p>

<img src="https://i.iinfo.cz/images/70/geogebra1-15.png" class="image-407004" alt="&#160;" width="645" height="496" />
<p><i>Obrázek 15: Třetí bod sice není nezbytně nutný, ale ukažme si, jak se
kreslí kružnice se zadaným středem procházející dalším bodem, zde konkrétně
bodem C.</i></p>

<img src="https://i.iinfo.cz/images/70/geogebra1-16.png" class="image-407005" alt="&#160;" width="645" height="496" />
<p><i>Obrázek 16: Nakreslíme kružnici, a to konkrétně nástrojem <strong>Circle
with Center</strong> (nikoli <strong>Circle with Radius</strong> &ndash; zde
byste byli vyzváni k&nbsp;zadání číselného poloměru).</i></p>

<img src="https://i.iinfo.cz/images/70/geogebra1-17.png" class="image-407006" alt="&#160;" width="645" height="496" />
<p><i>Obrázek 17: Kružnici zkopírujeme do druhého bodu. Tentokrát využijeme
nástroj nazvaný <strong>Compass</strong>. Nejprve ukážeme na existující
kružnici a poté na bod, ve kterém se má nacházet střed nové kružnice.</i></p>

<p><div class="rs-tip-major">Poznámka: obě kružnice by se měly překrývat. Pokud
tomu tak není, lze situaci snadno napravit posunem libovolného z&nbsp;bodů A,
B, C. Vzájemná poloha prvních dvou bodů určuje vzdálenost obou kružnic (a
nepřímo i jejich poloměr), bod třetí pak poloměr obou kružnic. Pro posun
použijte nástroj &bdquo;modrá šipka&ldquo; (aby se vypnul předchozí použitý
nástroj).</div></p>

<img src="https://i.iinfo.cz/images/70/geogebra1-18.png" class="image-407007" alt="&#160;" width="645" height="496" />
<p><i>Obrázek 18: Pokud se kružnice překrývají, lze nástrojem
<strong>Intersect</strong> zakreslit oba body překryvu. Postačuje vybrat obě
kružnice a body jsou automaticky přidány.</i></p>

<img src="https://i.iinfo.cz/images/70/geogebra1-19.png" class="image-407008" alt="&#160;" width="645" height="496" />
<p><i>Obrázek 19: Jsme u konce &ndash; nástrojem <strong>Line</strong>
vykreslíme úsečku probíhající oběma body překryvu kružnic.</i></p>

<p>Nyní si můžete přepnout nástrojový panel (v&nbsp;levé části obrazovky) na
režim zobrazení popisu geometrie. Měly by se zobrazit všechny provedené kroky,
a to včetně automaticky dopočtených hodnot vzdálenosti, poloměru atd.
Jednotlivé geometrické entity lze jednoduše skrýt, popř.&nbsp;změnit jejich
barvu z&nbsp;kontextového menu (ukážeme si dále).</p>



<p><a name="k08"></a></p>
<h2 id="k08">8. &bdquo;Klasický&ldquo; režim nástroje GeoGebra</h2>

<p>Kromě modulu <i>Geometry</i> je možné stejnou eukleidovskou konstrukci
vytvořit v&nbsp;modulu nazvaném <i>GeoGebra Classic</i>, který může pro někoho
být přehlednější, než rozdělené moduly <i>Geometry</i> a <i>Graphing</i>.
V&nbsp;modulu <i>Classic</i> jsou nástroje zobrazeny v&nbsp;horním pruhu, ovšem
s&nbsp;tím, že výběrem každé ikony se zobrazí podmenu s&nbsp;výběrem více
nástrojů patřících do stejné skupiny (například kreslení úseček, kreslení
kružnic atd.). Samotná konstrukce ovšem bude probíhat naprosto stejným
způsobem, takže si zde zobrazíme jen její výsledek:</p>

<a href="https://www.root.cz/obrazek/407009/"><img src="https://i.iinfo.cz/images/70/geogebra1-20-prev.png" class="image-407009" alt="&#160;" width="359" height="270" /></a>
<p><i>Obrázek 20: Takto vypadá rozhraní v&nbsp;&bdquo;klasickém&ldquo; režimu nástroje GeoGebra.</i></p>



<p><a name="k09"></a></p>
<h2 id="k09">9. Nastavení vlastností výsledného nárysu</h2>

<p>Dokončenou geometrickou konstrukci je možné dalším způsobem upravovat,
například nastavovat způsob zobrazení jednotlivých grafických entit. Vše bude
ukázáno na následujících screenshotech.</p>

<img src="https://i.iinfo.cz/images/70/geogebra1-21.png" class="image-407010" alt="&#160;" width="386" height="695" />
<p><i>Obrázek 21: Stiskem pravého tlačítka myši na libovolné grafické entitě se
zobrazí malé kontextové menu, v&nbsp;němž lze vybrat barvu zobrazení, způsob
(styl) zobrazení, popisek entity apod.</i></p>

<img src="https://i.iinfo.cz/images/70/geogebra1-22.png" class="image-407011" alt="&#160;" width="415" height="747" />
<p><i>Obrázek 22: Výsledek naší konstrukční úlohy, pouze s&nbsp;přesunutím
počáteční úsečky takovým způsobem, aby byla vodorovná.</i></p>

<img src="https://i.iinfo.cz/images/70/geogebra1-23.png" class="image-407012" alt="&#160;" width="415" height="747" />
<p><i>Obrázek 23: Změna barvy obrysů.</i></p>

<img src="https://i.iinfo.cz/images/70/geogebra1-24.png" class="image-407013" alt="&#160;" width="415" height="747" />
<p><i>Obrázek 24: Modifikace stylu obrysů.</i></p>

<img src="https://i.iinfo.cz/images/70/geogebra1-25.png" class="image-407014" alt="&#160;" width="415" height="747" />
<p><i>Obrázek 25: Změna způsobu zobrazování bodů.</i></p>

<img src="https://i.iinfo.cz/images/70/geogebra1-26.png" class="image-407015" alt="&#160;" width="422" height="706" />
<p><i>Obrázek 26: Alternativní způsob zobrazení úlohy jako sekvence
euklidovských operací.</i></p>



<p><a name="k10"></a></p>
<h2 id="k10">10. Konstrukce pravidelného šestiúhelníku</h2>

<p>Můžeme si ukázat i nepatrně složitější konstrukci, kterou si pravděpodobně
většina čtenářů pamatuje ještě ze školy. Jedná se o konstrukci pravidelného
šestiúhelníku se zvolenou délkou stran (což zde odpovídá poloměru opsané
kružnice). Celou konstrukci budeme opět provádět v&nbsp;modulu <i>Geometry</i>,
ovšem naprosto stejným způsobem je možné použít i modul <i>Classic</i>.</p>

<a href="https://www.root.cz/obrazek/407016/"><img src="https://i.iinfo.cz/images/70/geogebra1-27-prev.png" class="image-407016" alt="&#160;" width="370" height="233" /></a>
<p><i>Obrázek 27: Konstrukce může začít dvojicí mimoběžných úseček, které
vytvoří bod, jenž se stane středem šestiúhelníku. Dále se vytvoří kružnice se
středem v&nbsp;tomto bodě a pomocí nástroje <strong>Compass</strong> se tato
kružnice postupně přenese do vrcholů vznikajícího šestiúhelníku.</i></p>

<p>Velmi užitečnou vlastností GeoGebry je schopnost zobrazit namísto úplných
kružnic či úseček pouze ta místa těchto geometrických entit, která jsou nějakým
způsobem významná z&nbsp;hlediska vytvořené geometrické konstrukce. Co to
znamená v&nbsp;praxi &ndash; většina kružnic, které jsme nakreslili, obsahuje
pouze dvě významné oblasti, a to konkrétně ty oblasti, kde se kružnice
protínají a kde leží vrchol konstruovaného šestiúhelníka. A právě tyto oblasti
je možné zobrazit, resp.&nbsp;přesněji řečeno je možné zbylé oblasti kružnic
zneviditelnit. Jak se to provádí, je patrné z&nbsp;následující dvojice
screenshotů:</p>

<a href="https://www.root.cz/obrazek/407017/"><img src="https://i.iinfo.cz/images/70/geogebra1-28-prev.png" class="image-407017" alt="&#160;" width="331" height="270" /></a>
<p><i>Obrázek 28: Zneviditelnění těch oblastí úseček a kružnic, které nejsou
nutné pro vytvoření výsledné geometrické konstrukce.</i></p>

<p>Celá operace se provede z&nbsp;dialogu zobrazeného po výběr průsečíku.
Postačuje zatrhnout položku <i>Show trimmed intersection lines</i>. Ovšem
průsečík je tvořen dvojicí kružnic, zatímco v&nbsp;každém bodě se setkávají tři
kružnice &ndash; proto možná na konci celé operace zůstanou některé kružnice
zobrazeny bez změny.</p>

<a href="https://www.root.cz/obrazek/407018/"><img src="https://i.iinfo.cz/images/70/geogebra1-29-prev.png" class="image-407018" alt="&#160;" width="270" height="270" /></a>
<p><i>Obrázek 29: Zneviditelnění těch oblastí úseček a kružnic, které nejsou
nutné pro vytvoření výsledné geometrické konstrukce.</i></p>



<p><a name="k11"></a></p>
<h2 id="k11">11. Modul <i>Graphing</i> &ndash; režim práce s&nbsp;funkcemi v&nbsp;rovině</h2>

<p>Druhým modulem systému <i>GeoGebra</i>, s&nbsp;nímž se dnes alespoň ve
stručnosti seznámíme, je modul nazvaný <i>Graphing Calculator</i>. Jedná se o
grafický kalkulátor, který ovšem dokáže mnohem více, než pouhé zobrazení
průběhů funkcí typu <i>y=f(x)</i>. U funkcí je totiž možné interaktivně měnit
jejich parametry, animovat změny těchto parametrů, zobrazovat důležité body na
průběhu funkcí (protnutí os, lokální maxima a minima atd.). Navíc tento modul
umožňuje zobrazit i funkce zadané v&nbsp;implicitním tvaru,
popř.&nbsp;vypočítat a zobrazit derivaci funkce. Ukažme si tedy několik
příkladů:</p>

