<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Lapce: kombinace Vimu, Helixu a Visual Studio Code</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Lapce: kombinace Vimu, Helixu a Visual Studio Code</h1>

<h3>Pavel Tišnovský</h3>

<p></p>

<h1>Úvodník</h1>

<p>V dnešním článku se setkáme se zajímavým a do budoucna (pravděpodobně) i užitečným projektem nazvaným Lapce. Z pohledu uživatele-programátora se jedná o kombinaci programátorských editorů Vim, Helix a Visual Studio Code.</p>



<h2>Obsah</h2>

<p><a href="#k01">1. Lapce: kombinace Vimu, Helixu a Visual Studio Code</a></p>
<p><a href="#k02">2. Technologie, na níž je Lapce postaven</a></p>
<p><a href="#k03">3. Krátké zopakování: LSP (Language Server Protocol)</a></p>
<p><a href="#k04">4. Instalace textového editoru Lapce</a></p>
<p><a href="#k05">5. Grafické uživatelské rozhraní editoru Lapce</a></p>
<p><a href="#k06">6. Editace souborů</a></p>
<p><a href="#k07">7. Využití LSP</a></p>
<p><a href="#k08">8. Instalace pluginů do editoru Lapce</a></p>
<p><a href="#k09">9. Podpora práce se systémem pro správu verzí</a></p>
<p><a href="#k10">10. Spouštění a ladění programů</a></p>
<p><a href="#k11">11. Podpora editace využívající větší množství kurzorů</a></p>
<p><a href="#k12">12. Konfigurace editoru Lapce</a></p>
<p><a href="#k13">13. Vzdálený přístup</a></p>
<p><a href="#k14">14. Závěrečné zhodnocení</a></p>
<p><a href="#k15">15. Odkazy na Internetu</a></p>



<p><a name="k01"></a></p>
<h2 id="k01">1. Lapce: kombinace Vimu, Helixu a Visual Studio Code</h2>

<p>V&nbsp;dnešním článku se ve stručnosti seznámíme s&nbsp;projektem nazvaným
<i>Lapce</i>. Jedná se o programátorský textový editor, který svým vzhledem a
základním chováním připomíná známé a populární Visual Studio Code. Navíc ovšem
umožňuje, a to zcela na přání uživatele, přepnout ovládání do režimu, který se
podobá Vimu (či NeoVimu). Lapce díky tomu můžeme zařadit mezi <i>modální</i>
textové editory. Navíc dokáže pracovat s&nbsp;větším množstvím dokumentů
zobrazených typicky v&nbsp;jednotlivých tabech (v&nbsp;rámci plochy okna
editoru) a samozřejmě podporuje zarovnání zdrojových kódů i zvýraznění syntaxe
a v&nbsp;neposlední míře je podporován i <i>Language Server Protokol</i>, jenž
umožňuje realizovat například automatické doplňování kódu, refaktoring atd.
Pro zvýraznění syntaxe je použit <i>TreeSitter</i>, což je opět technologie,
s&nbsp;níž jsme se již na Rootu seznámili (a to konkrétně v&nbsp;souvislosti
s&nbsp;textovým editorem Helix).</p>

<a href="https://www.root.cz/obrazek/1117340/"><img src="https://i.iinfo.cz/images/340/lapce-1-prev.webp" class="image-1117340" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 1: Prostředí programátorského textového editoru Lapce.</i></p>

<p>Již v&nbsp;úvodní části dnešního článku je však nutné zdůraznit, že
<i>Lapce</i> není (i přes použité modální ovládání a mnohdy podobné klávesové
zkratky) &bdquo;pouhým&ldquo; dalším klonem textového editoru Vi či Vim
(zkratka &bdquo;Vim&ldquo; původně znamenala &bdquo;Vi iMitation&ldquo;, dnes
již pochopitelně &bdquo;Vi iMproved&ldquo;). Ve skutečnosti se jedná o zcela
novou aplikaci (jak na úrovni zdrojového kódu, tak i vnitřních datových
struktur a rozdělení ovládání), které přebírají dobré myšlenky modálního
editoru a současně používají i <i>některé</i> klávesové zkratky Vimu
popř.&nbsp;Vimovské příkazy. Příkladem rozšíření editačních schopností Lapce je
podpora pro větší množství kurzorů (tu lze do Vimu přidat formou pluginu, ovšem
není tak dobře integrovaná do rozhraní Vimu).</p>

<a href="https://www.root.cz/obrazek/355950/"><img src="https://i.iinfo.cz/images/695/kakoune-3-prev.png" class="image-355950" alt="&#160;" width="370" height="242" /></a>
<p><i>Obrázek 2: Prostředí známého textového editoru Vim v&nbsp;případě jeho
spuštění v&nbsp;terminálu. O rozdělení plochy terminálu do oken se stará Vim ve
vlastní režii.</i></p>



<p><a name="k02"></a></p>
<h2 id="k02">2. Technologie, na níž je Lapce postaven</h2>

<p>V&nbsp;nadpisu dnešního článku je zmíněn i textový editor Helix (který byl
již na stránkách Roota popsán, viz poslední kapitolu s&nbsp;odkazy). Je tomu
tak z&nbsp;toho důvodu, že jak Helix, tak i Lapce je naprogramován
v&nbsp;programovacím jazyku <a
href="https://www.root.cz/serialy/programovaci-jazyk-rust/">Rust</a>. I pro
grafické uživatelské rozhraní jsou použity knihovny Rustu, konkrétně knihovna
<a href="https://github.com/lapce/floem">floem</a> (a nikoli řešení založené na
webových technologiích). Výsledkem je velmi snadno instalovatelný a taktéž
velmi rychlý program, což lze ocenit při editaci obrovských souborů,
k&nbsp;čemuž se dnes ještě dostaneme.</p>

<p>Pro zpracování editovaných zdrojových textů, jejich formátování, refaktoring
atd. se používá technologie <i>LSP</i> (<i>Language Server Protocol</i>),
podobně jako v&nbsp;prakticky všech moderních programátorských editorech. To
znamená, že je pouze nutné nainstalovat plugin pro příslušný programovací jazyk
a mít k&nbsp;dispozici LSP pro něj. Poté je již daný jazyk integrován do
Lapce.</p>

<a href="https://www.root.cz/obrazek/1117341/"><img src="https://i.iinfo.cz/images/340/lapce-2-prev.webp" class="image-1117341" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 3: Editace zdrojového kódu napsaného v&nbsp;jazyce C
v&nbsp;editoru Lapce.</i></p>



<p><a name="k03"></a></p>
<h2 id="k03">3. Krátké zopakování: LSP (Language Server Protocol)</h2>

<p>Language Server Protocol je otevřený standard navržený takovým způsobem, aby
umožňoval komunikaci mezi textovými editory popř.&nbsp;mezi integrovanými
vývojovými prostředími (IDE) na jedné straně a různými typy programátorských
nástrojů na straně druhé. Mezi nástroje, které je díky existenci LSP možné
z&nbsp;editoru/IDE použít, mohou patřit zejména různé <a
href="https://en.wikipedia.org/wiki/Lint_%28software%29">lintery</a>, statické
analyzátory kódu, programy pro kontrolu stylu zápisu programů, nástroje
umožňující refaktoring zdrojového kódu, teoreticky i profilery atd. Nesmíme
samozřejmě zapomenout na dnes již všemi programátory očekávané nástroje pro
automatické doplňování jmen funkcí, metod, objektů atd.,
&bdquo;inteligentní&ldquo; vyhledávání ve zdrojovém kódu, doskoky na definici
funkce, objektu nebo proměnné apod. Všechny tyto nástroje mohou komunikovat
s&nbsp;editorem/IDE přímo (pokud obsahují podporu pro LSP), nebo je možné
využít nějaký obecnější nástroj, který je většinou nazývaný Language Server a
který podporuje větší množství funkcí (typicky vyhledání definic, refaktoring a
automatické doplňování; samozřejmě v&nbsp;závislosti na konkrétní
implementaci).</p>

<img src="https://i.iinfo.cz/images/420/jedi2-17.png" class="image-337221" alt="&#160;" width="754" height="741" />
<p><i>Obrázek 4: Textový editor Emacs ve funkci integrovaného vývojového prostředí.</i></p>

<p><div class="rs-tip-major">Poznámka: samotný protokol je nezávislý na tom,
jestli Language Server běží na stejném počítači jako samotný editor/IDE, či zda
běží na nějakém vzdáleném serveru (jako služba). V&nbsp;prvním případě
samozřejmě budou odezvy rychlejší a doba odezvy by v&nbsp;ideálním případě
neměla být uživatelem vůbec zaznamenána (tj.&nbsp;prostředí musí reagovat do
max.&nbsp;jedné sekundy, spíše však rychleji). Ve druhém případě se může jednat
o sofistikovanější nástroje, které například používají vlastní databázi, AI
modul atd.</div></p>

<p>Myšlenka, na které je <i>language server protocol</i> postaven, samozřejmě
není nijak nová ani převratná, protože se podobný princip využíval již dříve,
například v&nbsp;textových editorech <a
href="https://www.root.cz/n/vim/">Vim</a> a <a
href="https://www.root.cz/n/emacs/">Emacs</a>, které takto mohly komunikovat
s&nbsp;nástroji běžícími na pozadí (daemons), viz též <a
href="https://github.com/Microsoft/language-server-protocol/wiki/Protocol-History">https://github.com/Microsoft/language-server-protocol/wiki/Protocol-History</a>.
Příkladem může být integrace nástroje Jedi do Vimu, o níž jsme se relativně
nedávno zmínili v&nbsp;článku <a
href="https://www.root.cz/clanky/knihovna-jedi-doplnovani-kodu-a-staticka-analyza-kodu-v-pythonu/#k15">Knihovna
Jedi: doplňování kódu a statická analýza kódu v Pythonu</a>.</p>

<p><div class="rs-tip-major">Poznámka: to, že je LSP vůbec reálně využitelný,
je do značné míry zajištěno díky vysokému výpočetnímu výkonu současných
(desktopových) počítačů. Dříve byly podobné nástroje velmi úzce propojeny se
samotným editorem právě z&nbsp;toho důvodu, aby byla odezva editoru/IDE
dostatečně rychlá. Na druhou stranu se samozřejmě nejedná o univerzální řešení
a dnes již například IDE specializované na jediný jazyk nebývají tolik
oblíbena, jako v&nbsp;minulosti, což je kvůli rostoucí složitosti a
provázanosti technologií v&nbsp;IT pochopitelné.</div></p>

<a href="https://www.root.cz/obrazek/304891/"><img src="https://i.iinfo.cz/images/373/fp-nubmers-9-prev.png" class="image-304891" alt="&#160;" width="370" height="231" /></a>
<p><i>Obrázek 5: Dnes již historické IDE Turbo Pascalu určené pouze pro jediný
jazyk. Prakticky všechny nástroje jsou nedílnou součástí tohoto IDE
(s&nbsp;výjimkou externích nástrojů <strong>grep</strong> a <strong>Turbo
Debugger</strong>).</i></p>



<p><a name="k04"></a></p>
<h2 id="k04">4. Instalace textového editoru Lapce</h2>

<p>Jak již bylo zmíněno v&nbsp;úvodních kapitolách, je textový editor
<i>Lapce</i> naprogramován v&nbsp;Rustu. To mj.&nbsp;znamená, že je možné celou
aplikaci přeložit do jediného binárního souboru (pro danou platformu a operační
systém), takže celá instalace spočívá v&nbsp;pouhém stažení jediného (i když
objemného) souboru. Pro získání onoho binárního souboru postačuje navštívit
stránku <a href="https://lapce.dev/">https://lapce.dev/</a>, která nabídne
stažení verze pro detekovaný operační systém. Alternativně je možné si stáhnout
variantu editoru Lapce pro odlišný operační systém popř.&nbsp;pro odlišnou
architekturu z&nbsp;adresy <a
href="https://github.com/lapce/lapce/releases">https://github.com/lapce/lapce/releases</a>.</p>

<p>Získaný soubor je poměrně objemný, má cca 62 megabajtů (včetně všech
potřebných knihoven, včetně GUI knihovny atd.):</p>

<pre>
$ <strong>ls -la lapce</strong>
&nbsp;
-rwxr-xr-x. 1 ptisnovs ptisnovs 63101368 Dec  4 16:32 lapce
</pre>

<p><div class="rs-tip-major">Poznámka: pro základní práci s&nbsp;Lapce skutečně
není zapotřebí instalovat žádné další závislosti. Ovšem jak uvidíme dále, je
většinou vhodné si nainstalovat rozhraní k&nbsp;LSP pro vámi používaný
programovací jazyk.</div></p>

<p>Ve skutečnosti samozřejmě Lapce závisí na několika základních knihovnách,
které si lze snadno nechat vypsat nástrojem <strong>ldd</strong> (nejedná se
tedy o zcela přenositelný binární soubor, což je ale při pohledu na závislosti
pochopitelné):</p>

<pre>
$ <strong>ldd lapce</strong>
&nbsp;
        linux-vdso.so.1 (0x00007ffee476f000)
        libz.so.1 =&gt; /lib64/libz.so.1 (0x00007f4a00c29000)
        libstdc++.so.6 =&gt; /lib64/libstdc++.so.6 (0x00007f49fd200000)
        libdl.so.2 =&gt; /lib64/libdl.so.2 (0x00007f4a00c24000)
        libgcc_s.so.1 =&gt; /lib64/libgcc_s.so.1 (0x00007f4a00c00000)
        librt.so.1 =&gt; /lib64/librt.so.1 (0x00007f4a00bfb000)
        libpthread.so.0 =&gt; /lib64/libpthread.so.0 (0x00007f4a00bf6000)
        libm.so.6 =&gt; /lib64/libm.so.6 (0x00007f49fd51f000)
        libc.so.6 =&gt; /lib64/libc.so.6 (0x00007f49fd022000)
        /lib64/ld-linux-x86-64.so.2 (0x00007f4a00c59000)
</pre>

<p><div class="rs-tip-major">Poznámka: pro operační systém Microsoft Windows je
k&nbsp;dispozici jak balíček určený pro instalaci, tak i přenositelná verze,
která nevyžaduje instalaci a lze ji spustit například z&nbsp;USB.</div></p>

<a href="https://www.root.cz/obrazek/1117342/"><img src="https://i.iinfo.cz/images/340/lapce-3-prev.webp" class="image-1117342" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 6: Lapce přepnutý do tmavého režimu.</i></p>



<p><a name="k05"></a></p>
<h2 id="k05">5. Grafické uživatelské rozhraní editoru Lapce</h2>

<p>Po prvním spuštění textového editoru Lapce se zobrazí (nebo by se alespoň
mělo zobrazit) okno s&nbsp;obsahem, jaký byl již zobrazen na prvním
screenshotu:</p>

<a href="https://www.root.cz/obrazek/1117343/"><img src="https://i.iinfo.cz/images/340/lapce-4-prev.webp" class="image-1117343" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 7: Prostředí programátorského textového editoru Lapce.</i></p>

<p>Můžeme zde vidět určitou podobnost s&nbsp;populárním textovým editorem
(resp.&nbsp;dnes již s&nbsp;integrovaným vývojovým prostředím) Visual Studio
Code. Jednotlivé části grafického uživatelského rozhraní je možné skrýt či
znovu zobrazit s&nbsp;využitím trojice ikonek v&nbsp;dolní části okna:</p>

<img src="https://i.iinfo.cz/images/340/lapce-5.webp" class="image-1117344" width="121" height="39" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" />
<p><i>Obrázek 8: Ikony určené pro skrytí a opětovné zobrazení jednotlivých
částí grafického uživatelského rozhraní.</i></p>

<p>V&nbsp;levé horní části okna editoru nalezneme čtveřici důležitých ikon,
které přepínají operace nabízené v&nbsp;levé části grafického uživatelského
rozhraní:</p>

<img src="https://i.iinfo.cz/images/340/lapce-6.webp" class="image-1117345" width="236" height="55" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 9: Ikony pro výběr operací nabízených v&nbsp;levé části
grafického uživatelského rozhraní.</i></p>

<p>Jedná se o tyto operace:</p>

<ol>
<li>Zobrazení struktury projektu a seznamu souborů.</li>
<li>Zobrazení seznamu nainstalovaných přídavných modulů a nabízených přídavných modulů.</li>
<li>Operace se systémem pro správu verzí (tedy dnes většinou s&nbsp;Gitem).</li>
<li>Spouštění a ladění aplikace, zobrazení viditelných proměnných atd.</li>
</ol>



<p><a name="k06"></a></p>
<h2 id="k06">6. Editace souborů</h2>

<p>Primárním úkolem textového editoru je pochopitelně zajištění editace souborů
se zdrojovými texty i s&nbsp;konfigurací aplikace. Nejprve je nutné otevřít buď
jeden soubor nebo celý adresář. Tyto operace jsou &bdquo;schovány&ldquo;
v&nbsp;menu zobrazeném po výběru ikony se třemi horizontálními řádky. Výchozí
režim editoru je nemodální a připomíná tak již zmíněný Visual Studio Code:</p>

<a href="https://www.root.cz/obrazek/1117346/"><img src="https://i.iinfo.cz/images/340/lapce-7-prev.webp" class="image-1117346" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 10: Editace zdrojového souboru v&nbsp;editoru Lapce.</i></p>

<p>Relativně snadno je možné si nastavit režim částečné emulace textového
editoru Vim. Postačuje kliknout na ikonu konfigurace (známé ozubené kolo) a ze
zobrazeného menu vybrat položku <i>Open Settings</i>. V&nbsp;novém tabu
s&nbsp;konfiguračními volbami se nachází výběr režimu editoru hned nahoře:</p>

<a href="https://www.root.cz/obrazek/1117347/"><img src="https://i.iinfo.cz/images/340/lapce-8-prev.webp" class="image-1117347" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 11: Nastavení režimu (částečné) emulace textového editoru Vim.</i></p>

<p>V&nbsp;nemodálním (výchozím) režimu je k&nbsp;dispozici i poměrně velké
množství klávesových zkratek odvozených od Visual Studia Code. Pokud nastavení
klávesových zkratek nevyhovuje popř.&nbsp;chybí nějaká zkratka (vazba na
příkaz), je možné si nastavení zkratek změnit, a to opět kliknutím na ikonu
ozubeného kola (konfigurace):</p>

<a href="https://www.root.cz/obrazek/1117348/"><img src="https://i.iinfo.cz/images/340/lapce-9-prev.webp" class="image-1117348" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 12: Konfigurace klávesových zkratek.</i></p>

<p><div class="rs-tip-major">Poznámka: klávesové zkratky mohou začínat i
klávesou Escape, takže se potenciální množství příkazů namapovatelných na
klávesové zkratky poměrně razantně zvyšuje.</div></p>



<p><a name="k07"></a></p>
<h2 id="k07">7. Využití LSP</h2>

<p>V&nbsp;případě, že je nainstalován LSP pro programovací jazyk, v&nbsp;němž
jsou napsány zdrojové kódy, a pokud je navíc nainstalován i příslušný plugin
(viz <a href="#k08">navazující kapitolu</a>), bude editor Lapce v&nbsp;průběhu
editace přes LSP volat analytické nástroje, nástroje pro doplnění symbolu atd.
To například umožní zobrazení (potenciálních) chyb a varování přímo v&nbsp;době
editace, a to bez nutnosti explicitního spouštění linterů z&nbsp;příkazové
řádky:</p>

<a href="https://www.root.cz/obrazek/1117349/"><img src="https://i.iinfo.cz/images/340/lapce-10-prev.webp" class="image-1117349" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 13: Zobrazení chyb a varování nalezených v&nbsp;editovaném
souboru.</i></p>

<p>Většina LSP umožní i zobrazení nápovědy k&nbsp;symbolu, na kterém se nachází
kurzor. V&nbsp;případě editoru Lapce se nápověda zobrazí následujícím
způsobem:</p>

<a href="https://www.root.cz/obrazek/1117350/"><img src="https://i.iinfo.cz/images/340/lapce-11-prev.webp" class="image-1117350" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 14: Zobrazení nápovědy, zde konkrétně nápovědy k&nbsp;importovanému modulu.</i></p>

<p>A pochopitelně je většinou (opět v&nbsp;závislosti na LSP) dostupné i
automatické doplnění symbolu podle kontextu, v&nbsp;němž se nachází textový
kurzor:</p>

<a href="https://www.root.cz/obrazek/1117351/"><img src="https://i.iinfo.cz/images/340/lapce-12-prev.webp" class="image-1117351" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 15: Automatické doplnění symbolu.</i></p>

<a href="https://www.root.cz/obrazek/1117352/"><img src="https://i.iinfo.cz/images/340/lapce-13-prev.webp" class="image-1117352" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 16: Automatické doplnění symbolu.</i></p>

<p>Operace pro změnu názvu symbolu i pro vyhledání definice symbolu, jsou
dostupné přes kontextové menu nebo přes menu příkazů.</p>

<p><div class="rs-tip-major">Poznámka: na druhou stranu však budete většinou
postrádat pokročilejší funkce pro refaktoring či plugin pro připojení
copilota.</div></p>



<p><a name="k08"></a></p>
<h2 id="k08">8. Instalace pluginů do editoru Lapce</h2>

<p>Samotný editor Lapce je sice ihned po svém nainstalování plně funkční, ovšem
při editaci zdrojových kódů je vhodné Lapce propojit přes LSP s&nbsp;lintery a
dalšími nástroji, které dokážou analyzovat a zpracovávat zdrojové kódy na vyšší
úrovni, než je pouhá sekvence znaků. Pro tyto účely nabízí Lapce podporu
<i>pluginů</i>, jež je možné nainstalovat stejně snadno, jako pluginy do Visual
Studia Code. Pro zobrazení seznamu nainstalovaných pluginů i pro instalaci
nových pluginů slouží levá část GUI zobrazená po výběru druhého tlačítka
v&nbsp;levém horním rohu.</p>

<a href="https://www.root.cz/obrazek/1117353/"><img src="https://i.iinfo.cz/images/340/lapce-14-prev.webp" class="image-1117353" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 17: Informace o dostupném pluginu.</i></p>

<p>Po instalaci vybraného pluginu se tento plugin zobrazí v&nbsp;horní
polovině:</p>

<a href="https://www.root.cz/obrazek/1117354/"><img src="https://i.iinfo.cz/images/340/lapce-15-prev.webp" class="image-1117354" width="370" height="219" data-prev-filename="https://i.iinfo.cz/images/340/lapce-1-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-1-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 18: Informace o nainstalovaném pluginu.</i></p>

<p>Kromě pluginů zajišťujících podporu LSP pro různé programovací jazyky již
existují i další pluginy, například pro změnu barvového tématu, pluginy
s&nbsp;fonty atd. Pluginy se programují odlišně než je tomu ve Visual Studio
Code, takže nejsou zaměnitelné.</p>

<p><div class="rs-tip-major">Poznámka: pluginy se instalují do adresáře
<strong>./local/share/lapce-stable/plguins</strong>.</div></p>



<p><a name="k09"></a></p>
<h2 id="k09">9. Podpora práce se systémem pro správu verzí</h2>

<p>Do editoru Lapce je integrována i podpora práce se systémem pro správu verzí
(což dnes znamená Git). V&nbsp;současné verzi jsou podporovány jen základní
operace, které by však měly pro běžné potřeby postačovat &ndash; zvýraznění
provedených změn v&nbsp;projektu (přidané řádky, smazané řádky, modifikované
řádky), commit změn do repositáře atd.:</p>

<a href="https://www.root.cz/obrazek/1117355/"><img src="https://i.iinfo.cz/images/340/lapce-16-prev.webp" class="image-1117355" width="370" height="219" data-prev-filename="https://i.iinfo.cz/images/340/lapce-16-prev.webp" data-prev-width="370" data-prev-height="219" data-large-filename="https://i.iinfo.cz/images/340/lapce-16-large.webp" data-large-width="720" data-large-height="426" alt="&#160;" title="Autor: Tisnik and Lapce editor authors, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 19: Zobrazení seznamu změn, zobrazení změny v&nbsp;jednom
vybraném souboru a možnost zápisu změny do systému pro správu verzí.</i></p>

<p><div class="rs-tip-major">Poznámka: podpora pro systém pro správu verzí je
ve skutečnosti poměrně nestabilní, takže například v&nbsp;některých případech
není možné zapsat zprávu s&nbsp;informací o provedeném commitu. V&nbsp;této
oblasti (ale i v&nbsp;jiných oblastech) je tedy stále prostor pro vylepšování
funkcionality a stability Lapce.</div></p>



<p><a name="k10"></a></p>
<h2 id="k10">10. Spouštění a ladění programů</h2>

<p>Textový editor Lapce podporuje i přímé spouštění a popř.&nbsp;i ladění
programů. Nejprve je však nutné vyplnit konfigurační soubor nazvaný
<strong>run.toml</strong>, ve kterém je nastaveno, jakým způsobem se program
spouští a popř.&nbsp;jakým debuggerem se ladí (tento soubor bude uložen
v&nbsp;podadresáři <strong>.lapce</strong>):</p>

<a href="https://www.root.cz/obrazek/1117397/"><img src="https://i.iinfo.cz/images/22/lapce2-1-prev.webp" class="image-1117397" width="370" height="219" data-prev-filename="https://i.iinfo.cz/images/22/lapce2-1-prev.webp" data-prev-width="370" data-prev-height="219" data-large-filename="https://i.iinfo.cz/images/22/lapce2-1-large.webp" data-large-width="720" data-large-height="426" alt="&#160;" title="Autor: Tisnik a autori editoru Lapce, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 20: Nastavení konfiguračního souboru pro spuštění
popř.&nbsp;ladění programu, jehož zdrojový kód je editován.</i></p>

<p><div class="rs-tip-major">Poznámka: prozatím neexistují předpřipravené
šablony se soubory <strong>run.toml</strong> pro různé ekosystémy a ani možnost
nechat si tyto soubory předgenerovat. Opět se tedy jedná o oblast, která čeká
na vylepšení.</div></p>



<p><a name="k11"></a></p>
<h2 id="k11">11. Podpora editace využívající větší množství kurzorů</h2>

<p>Další technologií, kterou nalezneme v&nbsp;textovém editoru Lapce, je
podpora pro editaci založené na nastavení většího množství kurzorů (takzvaný
<i>multicursor</i>). Nejprve je nutné k&nbsp;tomu určenými klávesovými
zkratkami (<strong>Ctrl+L</strong> apod.) do editovaného souboru vložit větší
množství kurzorů. Následně se všechny operace, což je typicky smazání textu,
změna textu či vložení nového textu, budou provádět na všech místech, na nichž
jsou tyto kurzory umístěny. Tyto operace jsou naznačeny na další dvojici
screenshotů:</p>

<a href="https://www.root.cz/obrazek/1117398/"><img src="https://i.iinfo.cz/images/22/lapce2-2-prev.webp" class="image-1117398" width="370" height="219" data-prev-filename="https://i.iinfo.cz/images/22/lapce2-2-prev.webp" data-prev-width="370" data-prev-height="219" data-large-filename="https://i.iinfo.cz/images/22/lapce2-2-large.webp" data-large-width="720" data-large-height="426" alt="&#160;" title="Autor: Tisnik a autori editoru Lapce, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 21: Vytvoření takzvaného multikurzoru na několika místech
editovaného souboru.</i></p>

<a href="https://www.root.cz/obrazek/1117399/"><img src="https://i.iinfo.cz/images/22/lapce2-3-prev.webp" class="image-1117399" width="370" height="219" data-prev-filename="https://i.iinfo.cz/images/22/lapce2-3-prev.webp" data-prev-width="370" data-prev-height="219" data-large-filename="https://i.iinfo.cz/images/22/lapce2-3-large.webp" data-large-width="720" data-large-height="426" alt="&#160;" title="Autor: Tisnik a autori editoru Lapce, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 22: Editační operace se bude týkat všech textových řádků, na
nichž byl multikurzor definován.</i></p>

<p><div class="rs-tip-major">Poznámka: teoreticky lze multikurzor použít pro
přejmenování nějakého symbolu, ovšem výsledky nebudou přesné. Lepší je pro
tento účel použít operaci &bdquo;Rename symbol&ldquo; podporovanou většinou LSP
serverů (protože LSP server lépe &bdquo;rozumí&ldquo; celé struktuře
projektu).</div></p>



<p><a name="k12"></a></p>
<h2 id="k12">12. Konfigurace editoru Lapce</h2>

<p>Pro konfiguraci editoru Lapce je určen dialog (zobrazený přímo v&nbsp;ploše
editoru). Konfigurační volby jsou rozděleny podle své funkce a zahrnují i
případné parametry pluginů, které jsou nainstalovány. A jak je dnes u aplikací
s&nbsp;mnoha desítkami až stovkami voleb zvykem, lze jednotlivé volby rychle
vyhledávat podle jejich jména:</p>

<a href="https://www.root.cz/obrazek/1117400/"><img src="https://i.iinfo.cz/images/22/lapce2-4-prev.webp" class="image-1117400" width="370" height="219" data-prev-filename="https://i.iinfo.cz/images/22/lapce2-4-prev.webp" data-prev-width="370" data-prev-height="219" data-large-filename="https://i.iinfo.cz/images/22/lapce2-4-large.webp" data-large-width="720" data-large-height="426" alt="&#160;" title="Autor: Tisnik a autori editoru Lapce, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 23: Okno s&nbsp;konfigurací editoru Lapce.</i></p>

<p>Konfigurace je uložena v&nbsp;souboru
<strong>~/.config/lapce-stable/settings.toml</strong> a může vypadat například
následovně:</p>

<pre>
[core]
color-theme = "Lapce Dark"
modal = false
&nbsp;
[color-theme]
&nbsp;
[color-theme.ui]
&nbsp;
[lapce-cpp-clangd]
"volt.serverPath" = """
/usr/bin/clangd

"""&nbsp;
&nbsp;
[editor]
code-lens-font-size = 5
</pre>

<p><div class="rs-tip-major">Poznámka: uloženy jsou tedy jen ty hodnoty, které
se odlišují od výchozích hodnot.</div></p>



<p><a name="k13"></a></p>
<h2 id="k13">13. Vzdálený přístup</h2>

<p>Poslední vlastností textového editoru Lapce, o níž se v&nbsp;dnešním článku
zmíníme, je podpora pro vzdálený přístup. Editor v&nbsp;takovém případě běží
lokálně, ovšem umožňuje práci s&nbsp;projektem, který běží na jiném počítači
popř.&nbsp;ve virtuálním stroji (což je taktéž vlastně vzdálený přístup). Na
vzdáleném počítači poběží ovšem i všechny potřebné LSP servery, tedy například
lintery atd. Výsledkem bude, že z&nbsp;pohledu uživatele-programátora se bude
jednat o lokální operace, ovšem ve skutečnosti se budou tyto operace provádět
na vzdáleném počítači. Pro navázání připojení a pro komunikaci se používá
SSH.</p>

<a href="https://www.root.cz/obrazek/1117401/"><img src="https://i.iinfo.cz/images/22/lapce2-5-prev.webp" class="image-1117401" width="370" height="219" data-prev-filename="https://i.iinfo.cz/images/22/lapce2-5-prev.webp" data-prev-width="370" data-prev-height="219" data-large-filename="https://i.iinfo.cz/images/22/lapce2-5-large.webp" data-large-width="720" data-large-height="426" alt="&#160;" title="Autor: Tisnik a autori editoru Lapce, podle licence: &lt;a href=&quot;http://en.wikipedia.org/wiki/Rights_Managed&quot;&gt;Rights Managed&lt;/a&gt;" /></a>
<p><i>Obrázek 24: Konfigurace vzdáleného přístupu.</i></p>



<p><a name="k14"></a></p>
<h2 id="k14">14. Závěrečné zhodnocení</h2>

<p>Textový editor Lapce může být v&nbsp;budoucnosti velmi užitečným projektem,
který může být dobrou alternativou k&nbsp;dalším programátorským textovým
editorům. Použitelný je i v&nbsp;současnosti, ovšem stále je na něm patrné, že
ještě obsahuje ne zcela odladěné části. Často se například stane, že textové
okno nebo nějaký vstupní dialog nedostane <i>fokus</i>, takže je nutné na něj
explicitně klikat myší. Plně odladěno není ani rozhraní pro systémy pro správu
verzí a mnohým programátorům mohou chybět pokročilejší funkce nabízené (či
naopak nenabízené) dostupnými LSP servery. Taktéž není zcela funkční <i>code
lens</i> (zmenšení těch částí kódu, která se právě needituje), takže jsem popis
této zajímavé alternativy k&nbsp;foldingu v&nbsp;článku vynechal. Dále je
v&nbsp;porovnání s&nbsp;Visual Studio Code k&nbsp;dispozici menší množství
pluginů (což je pochopitelné). Pro plnohodnotné nasazení tedy ještě &ndash;
alespoň podle mého názoru &ndash; čas nenadešel, ovšem situaci okolo Lapce
budeme dále sledovat.</p>



<p><a name="k15"></a></p>
<h2 id="k15">15. Odkazy na Internetu</h2>

<ol>

<li>Lapce (home page)<br />
<a href="https://lapce.dev/">https://lapce.dev/</a>
</li>

<li>Float (GUI knihovna)<br />
<a href="https://github.com/lapce/floem">https://github.com/lapce/floem</a>
</li>

<li>Lapce na GitHubu<br />
<a href="https://github.com/lapce/lapce">https://github.com/lapce/lapce</a>
</li>

<li>Lapce – Fast and Powerful Code Editor written in Rust<br />
<a href="https://news.ycombinator.com/item?id=29549173">https://news.ycombinator.com/item?id=29549173</a>
</li>

<li>Thoughts on some of the actively developed text editors written in Rust?<br />
<a href="https://www.reddit.com/r/rust/comments/rfx8az/thoughts_on_some_of_the_actively_developed_text/">https://www.reddit.com/r/rust/comments/rfx8az/thoughts_on_some_of_the_actively_developed_text/</a>
</li>

<li>The New Kids on the Block<br />
<a href="https://dev.to/eidellev/the-new-kids-on-the-block-295i">https://dev.to/eidellev/the-new-kids-on-the-block-295i</a>
</li>

<li>Lapce – open source code editor inspired by Xi-editor<br />
<a href="https://www.reddit.com/r/rust/comments/t550wy/lapce_open_source_code_editor_inspired_by_xieditor/">https://www.reddit.com/r/rust/comments/t550wy/lapce_open_source_code_editor_inspired_by_xieditor/</a>
</li>

<li>10 Best Text Editors for Modern Programming Teams in 2024 (Features & Pricing Reviewed)<br />
<a href="https://www.taskade.com/blog/best-text-editors/">https://www.taskade.com/blog/best-text-editors/</a>
</li>

<li>What are the best programming text editors?<br />
<a href="https://www.slant.co/topics/12/~best-programming-text-editors">https://www.slant.co/topics/12/~best-programming-text-editors</a>
</li>

<li>Helix: nový modální textový editor inspirovaný Vimem a Kakoune<br />
<a href="https://www.root.cz/clanky/helix-novy-modalni-textovy-editor-inspirovany-vimem-a-kakoune/">https://www.root.cz/clanky/helix-novy-modalni-textovy-editor-inspirovany-vimem-a-kakoune/</a>
</li>

<li>Představení Helixu<br />
<a href="https://helix-editor.com/">https://helix-editor.com/</a>
</li>

<li>Helix: A post-modern modal text editor<br />
<a href="https://githubplus.com/helix-editor/helix">https://githubplus.com/helix-editor/helix</a>
</li>

<li>Helix na GitHubu<br />
<a href="https://github.com/helix-editor/helix">https://github.com/helix-editor/helix</a>
</li>

<li>Helix: dokumentace<br />
<a href="https://docs.helix-editor.com/">https://docs.helix-editor.com/</a>
</li>

<li>Helix: troubleshooting<br />
<a href="https://github.com/helix-editor/helix/wiki/Troubleshooting">https://github.com/helix-editor/helix/wiki/Troubleshooting</a>
</li>

<li>Klávesové zkratky Helixu<br />
<a href="https://docs.helix-editor.com/keymap.html">https://docs.helix-editor.com/keymap.html</a>
</li>

<li>How to install the default language servers<br />
<a href="https://github.com/helix-editor/helix/wiki/How-to-install-the-default-language-servers">https://github.com/helix-editor/helix/wiki/How-to-install-the-default-language-servers</a>
</li>

<li>Taking a look at the Helix editor (Nov 5th, 2022)<br />
<a href="https://www.youtube.com/watch?v=8L308PdmhMY">https://www.youtube.com/watch?v=8L308PdmhMY</a>
</li>

<li>Helix &ndash; the Rust Powered Development Environment<br />
<a href="https://www.youtube.com/watch?v=xHebvTGOdH8">https://www.youtube.com/watch?v=xHebvTGOdH8</a>
</li>

<li>Python LSP setups for productive coding<br />
<a href="https://www.reddit.com/r/HelixEditor/comments/13wpa72/python_lsp_setups_for_productive_coding/">https://www.reddit.com/r/HelixEditor/comments/13wpa72/python_lsp_setups_for_productive_coding/</a>
</li>

<li>Helix documentation: Configuration<br />
<a href="https://docs.helix-editor.com/configuration.html">https://docs.helix-editor.com/configuration.html</a>
</li>

<li>Helix documentation: Languages<br />
<a href="https://docs.helix-editor.com/master/languages.html">https://docs.helix-editor.com/master/languages.html</a>
</li>

<li>Looking to try Helix. How is support for Python?<br />
<a href="https://www.reddit.com/r/HelixEditor/comments/119mhch/looking_to_try_helix_how_is_support_for_python/">https://www.reddit.com/r/HelixEditor/comments/119mhch/looking_to_try_helix_how_is_support_for_python/</a>
</li>

<li>Python LSP Server (GitHub)<br />
<a href="https://github.com/python-lsp/python-lsp-server#configuration">https://github.com/python-lsp/python-lsp-server#configuration</a>
</li>

<li>(dot file): Helix<br />
<a href="https://github.com/gerlacdt/dotfiles/blob/e50ea089dbfd5e71e2cb6c10abfde305bf4a5b6e/helix/.config/helix/languages.toml#L2">https://github.com/gerlacdt/dotfiles/blob/e50ea089dbfd5e71e2cb6c10abfde305bf4a5b6e/helix/.config/helix/languages.toml#L2</a>
</li>

<li>gopls<br />
<a href="https://www.getman.io/posts/gopls/">https://www.getman.io/posts/gopls/</a>
</li>

<li>Kakoune: A Better Code Editor Heavily Inspired by Vim<br />
<a href="https://www.tecmint.com/kakoune-better-code-editor-for-linux/">https://www.tecmint.com/kakoune-better-code-editor-for-linux/</a>
</li>

<li>Kakoune demo<br />
<a href="https://vimeo.com/82711574">https://vimeo.com/82711574</a>
</li>

<li>6 Best Vi/Vim-Inspired Code Editors for Linux<br />
<a href="https://www.tecmint.com/vi-vim-inspired-code-editors-for-linux/">https://www.tecmint.com/vi-vim-inspired-code-editors-for-linux/</a>
</li>

<li>Why Kakoune — The quest for a better code editor<br />
<a href="https://kakoune.org/why-kakoune/why-kakoune.html">https://kakoune.org/why-kakoune/why-kakoune.html</a>
</li>

<li>Kakoune design<br />
<a href="https://github.com/mawww/kakoune/blob/master/doc/design.asciidoc">https://github.com/mawww/kakoune/blob/master/doc/design.asciidoc</a>
</li>

<li>Kakoune (modální textový editor)<br />
<a href="http://kakoune.org/">http://kakoune.org/</a>
</li>

<li>Kakoune: Selections<br />
<a href="https://github.com/mawww/kakoune/wiki/Selections">https://github.com/mawww/kakoune/wiki/Selections</a>
</li>

<li>Migrating from Vim<br />
<a href="https://github.com/mawww/kakoune/wiki/Migrating-from-Vim">https://github.com/mawww/kakoune/wiki/Migrating-from-Vim</a>
</li>

<li>kakoune-vertical-selections<br />
<a href="https://github.com/occivink/kakoune-vertical-selection">https://github.com/occivink/kakoune-vertical-selection</a>
</li>

<li>Langserver.org<br />
<a href="https://langserver.org/">https://langserver.org/</a>
</li>

<li>Language Server Protocol<br />
<a href="https://microsoft.github.io/language-server-protocol/">https://microsoft.github.io/language-server-protocol/</a>
</li>

<li>Language Server Protocol Specification<br />
<a href="https://microsoft.github.io/language-server-protocol/specification">https://microsoft.github.io/language-server-protocol/specification</a>
</li>

<li>Implementations Language Servers<br />
<a href="https://microsoft.github.io/language-server-protocol/implementors/servers">https://microsoft.github.io/language-server-protocol/implementors/servers</a>
</li>

<li>JSON-RPC 2.0 Specification<br />
<a href="https://www.jsonrpc.org/specification">https://www.jsonrpc.org/specification</a>
</li>

<li>Why You Should Know the Language Server Protocol<br />
<a href="https://tomassetti.me/what-is-the-language-server-protocol/">https://tomassetti.me/what-is-the-language-server-protocol/</a>
</li>

<li>Language Server Protocol: A Language Server For DOT With Visual Studio Code<br />
<a href="https://tomassetti.me/language-server-dot-visual-studio/">https://tomassetti.me/language-server-dot-visual-studio/</a>
</li>

<li>Python Language Server<br />
<a href="https://github.com/palantir/python-language-server">https://github.com/palantir/python-language-server</a>
</li>

<li>Jedi - an awesome autocompletion/static analysis library for Python<br />
<a href="https://github.com/davidhalter/jedi">https://github.com/davidhalter/jedi</a>
</li>

<li>What is lsp<br />
<a href="https://www.reddit.com/r/vim/comments/7lnhrt/which_lsp_plugin_should_i_use/">https://www.reddit.com/r/vim/comments/7lnhrt/which_lsp_plugin_should_i_use/</a>
</li>

<li>Evil (Emacs Wiki)<br />
<a href="https://www.emacswiki.org/emacs/Evil">https://www.emacswiki.org/emacs/Evil</a>
</li>

<li>Evil (na GitHubu)<br />
<a href="https://github.com/emacs-evil/evil">https://github.com/emacs-evil/evil</a>
</li>

<li>Evil (na stránkách repositáře MELPA)<br />
<a href="https://melpa.org/#/evil">https://melpa.org/#/evil</a>
</li>

<li>Evil Mode: How I Switched From VIM to Emacs<br />
<a href="https://blog.jakuba.net/2014/06/23/evil-mode-how-to-switch-from-vim-to-emacs.html">https://blog.jakuba.net/2014/06/23/evil-mode-how-to-switch-from-vim-to-emacs.html</a>
</li>

<li>Vrapper aneb spojení možností Vimu a Eclipse<br />
<a href="https://mojefedora.cz/vrapper-aneb-spojeni-moznosti-vimu-a-eclipse/">https://mojefedora.cz/vrapper-aneb-spojeni-moznosti-vimu-a-eclipse/</a>
</li>

<li>Vrapper aneb spojení možností Vimu a Eclipse (část 2: vyhledávání a nahrazování textu)<br />
<a href="https://mojefedora.cz/vrapper-aneb-spojeni-moznosti-vimu-a-eclipse-cast-2-vyhledavani-a-nahrazovani-textu/">https://mojefedora.cz/vrapper-aneb-spojeni-moznosti-vimu-a-eclipse-cast-2-vyhledavani-a-nahrazovani-textu/</a>
</li>

<li>Emacs/Evil-mode - A basic reference to using evil mode in Emacs<br />
<a href="http://www.aakarshnair.com/posts/emacs-evil-mode-cheatsheet">http://www.aakarshnair.com/posts/emacs-evil-mode-cheatsheet</a>
</li>

<li>From Vim to Emacs+Evil chaotic migration guide<br />
<a href="https://juanjoalvarez.net/es/detail/2014/sep/19/vim-emacsevil-chaotic-migration-guide/">https://juanjoalvarez.net/es/detail/2014/sep/19/vim-emacsevil-chaotic-migration-guide/</a>
</li>

<li>Introduction to evil-mode {video)<br />
<a href="https://www.youtube.com/watch?v=PeVQwYUxYEg">https://www.youtube.com/watch?v=PeVQwYUxYEg</a>
</li>

<li>Vim-style keybinding in Emacs/Evil-mode<br />
<a href="https://gist.github.com/troyp/6b4c9e1c8670200c04c16036805773d8">https://gist.github.com/troyp/6b4c9e1c8670200c04c16036805773d8</a>
</li>

<li>Evil-surround<br />
<a href="https://github.com/emacs-evil/evil-surround">https://github.com/emacs-evil/evil-surround</a>
</li>

<li>Spacemacs<br />
<a href="http://spacemacs.org/">http://spacemacs.org/</a>
</li>

<li>Neovim: literally the future of vim<br />
<a href="https://neovim.io/">https://neovim.io/</a>
</li>

<li>AMP – A Vi/Vim Inspired Text Editor for Linux Terminal<br />
<a href="https://www.tecmint.com/amp-vi-vim-inspired-text-editor-for-linux/">https://www.tecmint.com/amp-vi-vim-inspired-text-editor-for-linux/</a>
</li>

<li>Amp: A text editor for your terminal<br />
<a href="https://github.com/jmacdonald/amp">https://github.com/jmacdonald/amp</a>
</li>

<li>Stránky projektu Amp.rs<br />
<a href="https://amp.rs/">https://amp.rs/</a>
</li>

<li>Dokumentace k editoru Amp<br />
<a href="https://amp.rs/docs/">https://amp.rs/docs/</a>
</li>

<li>Vis: a vi-like editor based on Plan 9's structural regular expressions <br />
<a href="https://github.com/martanne/vis">https://github.com/martanne/vis</a>
</li>

<li>Very opinionated Node.JS VI clone<br />
<a href="https://github.com/mikesmullin/nvi">https://github.com/mikesmullin/nvi</a>
</li>

<li>PyVim: Pure Python Vim clone<br />
<a href="https://github.com/prompt-toolkit/pyvim">https://github.com/prompt-toolkit/pyvim</a>
</li>

<li>pyvim 2.0.24 na PyPi<br />
<a href="https://pypi.org/project/pyvim/">https://pypi.org/project/pyvim/</a>
</li>

<li>vim2elvis (1)<br />
<a href="https://www.root.cz/clanky/vim2elvis-1/">https://www.root.cz/clanky/vim2elvis-1/</a>
</li>

<li>vim2elvis (2)<br />
<a href="https://www.root.cz/clanky/vim2elvis-2/">https://www.root.cz/clanky/vim2elvis-2/</a>
</li>

<li>Seriál Textový editor Vim jako IDE<br />
<a href="https://www.root.cz/serialy/textovy-editor-vim-jako-ide/">https://www.root.cz/serialy/textovy-editor-vim-jako-ide/</a>
</li>

<li>Obsah Rootu označený nálepkou Vim<br />
<a href="https://www.root.cz/n/vim/">https://www.root.cz/n/vim/</a>
</li>

<li>Atom: moderní textový editor<br />
<a href="https://www.root.cz/clanky/atom-moderni-textovy-editor/">https://www.root.cz/clanky/atom-moderni-textovy-editor/</a>
</li>

<li>Atom: moderní textový editor (dokončení)<br />
<a href="https://www.root.cz/clanky/atom-moderni-textovy-editor-dokonceni/">https://www.root.cz/clanky/atom-moderni-textovy-editor-dokonceni/</a>
</li>

<li>Why I switched to VIM from Visual Studio Code<br />
<a href="https://freshman.tech/from-vscode-to-vim/">https://freshman.tech/from-vscode-to-vim/</a>
</li>

<li>VSCodeVim<br />
<a href="https://marketplace.visualstudio.com/items?itemName=vscodevim.vim">https://marketplace.visualstudio.com/items?itemName=vscodevim.vim</a>
</li>

<li>VSCodeVim/Vim na GitHubu<br />
<a href="https://github.com/VSCodeVim/Vim">https://github.com/VSCodeVim/Vim</a>
</li>

<li>How Vim killed Atom and VSCode on my Machine<br />
<a href="https://medium.com/@aswinmohanme/how-vim-killed-atom-and-vscode-723a68ad59dc">https://medium.com/@aswinmohanme/how-vim-killed-atom-and-vscode-723a68ad59dc</a>
</li>

<li>tree-sitter<br />
<a href="https://github.com/tree-sitter/tree-sitter">https://github.com/tree-sitter/tree-sitter</a>
</li>

<li>Introduction: tree-siter<br />
<a href="https://tree-sitter.github.io/tree-sitter/">https://tree-sitter.github.io/tree-sitter/</a>
</li>

<li>tree-siter: Queries<br />
<a href="https://tree-sitter.github.io/tree-sitter/syntax-highlighting#queries">https://tree-sitter.github.io/tree-sitter/syntax-highlighting#queries</a>
</li>

<li>Textový editor Vim jako IDE<br />
<a href="https://www.root.cz/clanky/textovy-editor-vim-jako-ide/">https://www.root.cz/clanky/textovy-editor-vim-jako-ide/</a>
</li>

<li>Textový editor Vim jako IDE (2.část)<br />
<a href="https://www.root.cz/clanky/textovy-editor-vim-jako-ide-2-cast/">https://www.root.cz/clanky/textovy-editor-vim-jako-ide-2-cast/</a>
</li>

<li>Textový editor Vim jako IDE (3.část) <br />
<a href="https://www.root.cz/clanky/textovy-editor-vim-jako-ide-3-cast/">https://www.root.cz/clanky/textovy-editor-vim-jako-ide-3-cast/</a>
</li>

<li>Textový editor Vim jako IDE (4.část)<br />
<a href="https://www.root.cz/clanky/textovy-editor-vim-jako-ide-4-cast/">https://www.root.cz/clanky/textovy-editor-vim-jako-ide-4-cast/</a>
</li>

<li>Textový editor Vim jako IDE (5.část)<br />
<a href="https://www.root.cz/clanky/textovy-editor-vim-jako-ide-5-cast/">https://www.root.cz/clanky/textovy-editor-vim-jako-ide-5-cast/</a>
</li>

<li>A Comprehensive Introduction to Tree-sitter<br />
<a href="https://derek.stride.host/posts/comprehensive-introduction-to-tree-sitter">https://derek.stride.host/posts/comprehensive-introduction-to-tree-sitter</a>
</li>

<li>Guide to your first Tree-sitter grammar<br />
<a href="https://gist.github.com/Aerijo/df27228d70c633e088b0591b8857eeef">https://gist.github.com/Aerijo/df27228d70c633e088b0591b8857eeef</a>
</li>

<li>LR parser (Wikipedia)<br />
<a href="https://en.wikipedia.org/wiki/LR_parser">https://en.wikipedia.org/wiki/LR_parser</a>
</li>

<li>GLR Parser (Wikipedia)<br />
<a href="https://en.wikipedia.org/wiki/GLR_parser">https://en.wikipedia.org/wiki/GLR_parser</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2022</small></p>
</body>
</html>

