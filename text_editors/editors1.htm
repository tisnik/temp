<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Textové editory ve Fedoře (1.část)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
</head>

<body>

<h1>Textové editory ve Fedoře (1.část)</h1>

<h2>Obsah</h2>

<p><a href="#k01">1. Úvod</a></p>
<p><a href="#k02">2. Konzolové textové editory ve Fedoře</a></p>
<p><a href="#k03">3. e3</a></p>
<p><a href="#k04">4. GNU nano</a></p>
<p><a href="#k05">5. Jed</a></p>
<p><a href="#k06">6. Joe</a></p>
<p><a href="#k07">7. MCEdit (Midnight Commander Internal Editor)</a></p>



<p><a name="k01"></a></p>
<h2 id="k01">1. Úvod</h2>

<p>Textové editory, tj.&nbsp;softwarové nástroje určené pro tvorbu a zpracování takzvaného čistého textu (<i>plain text</i>) popřípadě konfiguračních souborů, HTML/XHTML stránek či zdrojových kódů, jsou jedním z&nbsp;nejrozšířenějších typů aplikací vůbec, a to jak na osobních počítačích, tak i na serverech. Dokonce je možné s&nbsp;určitou nadsázkou prohlásit, že v&nbsp;současnosti by bylo jen velmi problematické nalézt nějaký osobní počítač, který by neměl ve svém operačním systému nainstalován alespoň jeden textový editor (ve skutečnosti jich však bývá nainstalováno větší množství, jak si ostatně řekneme v&nbsp;dalším textu). Textové editory nalezneme jak na Linuxu či OS X (<i>TextEdit</i>, <i>Sublime Text</i>), tak i na systémech Microsoft Windows, ať již se jedná o (nechvalně) známý a velmi jednoduchý <i>Notepad</i>[<a href="http://notepad.org/">1</a>] či o textové editory s&nbsp;rozšířenou a vylepšenou funkcionalitou, jakými jsou například <i>Ultra Edit</i>[<a href="http://www.ultraedit.com/">2</a>], <i>Zeus</i>[<a href="http://www.zeusedit.com/">3</a>]  či známý a oblíbený tuzemský editor <i>PSPad</i>[<a href="http://www.pspad.com/cz/">4</a>].</p>

<img src="gedit-logo.png">
<p><i>Obrázek 1: Logo editoru gedit, který bude popsán příště.</i></p>

<p>My se však v&nbsp;tomto článku budeme zabývat především textovými editory dostupnými přímo v&nbsp;repositářích systému <i>Fedora</i>, tj.&nbsp;takovými editory, které není zapotřebí překládat ze zdrojových kódů ani je instalovat z&nbsp;nestandardních repositářů. Článek je kvůli svému relativně velkému rozsahu probíraného tématu rozdělen do několika částí. V&nbsp;části dnešní si ve stručnosti popíšeme některé zajímavé a užitečné textové editory, které je možné spustit přímo v&nbsp;terminálu/konzoli. Část druhá bude zaměřena na textové editory vybavené grafickým uživatelským rozhraním, které je možné používat jak v&nbsp;Gnome Shellu, tak i v&nbsp;prostředí KDE, XFCE, Fluxboxu atd. V&nbsp;části třetí si pak popíšeme ty typy textových editorů, které jsou odvozeny od <i>vi</i> [<a href="http://thomer.com/vi/vi.html">5</a>] (především se jedná o slavný <i>Vim</i>[<a href="http://www.vim.org/">6</a>]) a samozřejmě též (už jen kvůli rovnováze) i editorem <i>Emacs</i>[<a href="http://www.gnu.org/software/emacs/">7</a>].</p>

<img src="emacs-logo.png">
<p><i>Obrázek 2: Logo editoru Emacs, jednoho z&nbsp;nejpoužívanějších textových editorů (nejenom) v&nbsp;systému Linux.</i></p>



<p><a name="k02"></a></p>
<h2 id="k02">2. Konzolové textové editory ve Fedoře</h2>

<p>Textových editorů, které je možné spustit v&nbsp;terminálu/konzoli, existuje v&nbsp;systému <i>Fedora</i> skutečně velké množství, což je však pochopitelné, neboť zpracování textových souborů, souborů s&nbsp;konfigurací či zdrojových kódů patří mezi každodenní činnosti jak administrátorů, tak i programátorů či v&nbsp;neposlední řadě autorů dokumentace či tvůrců webových stránek. V&nbsp;dnešním článku se budeme zabývat pěti vybranými textovými editory, které se od sebe odlišují jak množstvím nabízených funkcí a způsobem ovládání, tak i svou velikostí, která poněkud paradoxně nemusí s&nbsp;množstvím implementovaných funkcí přímo souviset. Jednu vlastnost však mají popisované aplikace společnou &ndash; jedná se o takzvané celoobrazovkové editory, na rozdíl od takzvaných řádkových editorů, mezi něž patří například <i>ex</i>[<a href="http://pubs.opengroup.org/onlinepubs/9699919799/utilities/ex.html">8</a>] či <i>ed</i>[<a href="http://www.gnu.org/software/ed/ed.html">9</a>]. Popsány budou editory <a href="#k03">e3</a>, <a href="#k04">GNU nano</a>, <a href="#k05">Jed</a>, <a href="#k06">Joe</a> a taktéž <a href="#k07">MCEdit</a> (Midnight Commander Internal Editor).</p>

<img src="vim-logo.png">
<p><i>Obrázek 3: Největší současný rival Emacsu &ndash; editor Vim.</i></p>



<p><a name="k03"></a></p>
<h2 id="k03">3. e3</h2>

<p>Prvním celoobrazovkovým textovým editorem, který si v&nbsp;dnešním článku popíšeme, je aplikace, která se jmenuje <i>e3</i>. Již samotné pojmenování tohoto editoru naznačuje, že se jeho autor <i>Albrecht Kleine</i> snažil o vytvoření minimalistického nástroje, což se skutečně (alespoň podle mého názoru) povedlo. Textový editor <i>e3</i> je totiž naprogramován v&nbsp;assembleru mikroprocesorů řady x86. Zdrojový kód původní verze <i>e3</i> je uložen v&nbsp;jediném souboru s&nbsp;přibližně 6500 řádky optimalizovaného assembleru určeného pro překlad do 32bitového režimu (použít lze například známý assembler <i>NASM</i>). Pro 64bitový režim existuje jednoduchý skript, který zdrojový kód <i>e3</i> jednoduše transformuje. Kromě toho existuje i šestnáctibitová verze editoru <i>e3</i> určená pro systém DOS či pro šestnáctibitové (real mode) zavaděče a různé utility a současně i varianta <i>e3</i> přepsaná do programovacího jazyka C, aby bylo možné tento editor používat například na počítačích vybavených mikroprocesory ARM či MIPS. My se však v&nbsp;dalším textu budeme zabývat pouze originální 32bitovou a 64bitovou variantou <i>e3</i> naprogramovanou v&nbsp;assembleru.</p>

<img src="e3_install.png">
<p><i>Obrázek 4: Již z&nbsp;průběhu instalace editoru e3 je patrné, že se jedná o velmi kompaktní balíček.</i></p>

<p>Binární obraz <i>e3</i> je v&nbsp;porovnání s&nbsp;ostatními dále popisovanými textovými editory velmi malý &ndash; podle použitého režimu (32bit/64bit) je spustitelný soubor <strong>/usr/bin/e3</strong> velký přibližně 13 či 17 kB a žádné další soubory nejsou pro práci s&nbsp;<i>e3</i> zapotřebí. Textový editor <i>e3</i> přitom nabízí uživatelům poměrně velké množství funkcí. Asi nejzajímavější je existence několika režimů práce editoru &ndash; ten totiž dokáže napodobit editor <i>WordStar</i> (spuštěno přes link <strong>e3ws</strong>), <i>Emacs</i> (spuštěno přes link <strong>e3em</strong>), <i>Vi/Vim</i> (spuštěno přes link <strong>e3vi</strong>) <i>Pico/Nano</i> (spuštěno přes link <strong>e3pi</strong>) či <i>NEdit (Nirvana Editor)</i> (spuštěno přes <strong>e3ne</strong>). Režimy je možné dokonce přepínat i za běhu editoru a součástí je i obrazovka s&nbsp;klávesovými zkratkami (to vše je samozřejmě uloženo ve zmíněných 13 či 17 kB). <i>e3</i> nabízí dokonce i funkci &bdquo;undo&ldquo;, obsahuje kalkulačku (dokáže spočítat i složitý aritmetický výraz zapsaný v&nbsp;textu!) a &ndash; což je v&nbsp;našich podmínkách velmi důležité &ndash; podporuje plnohodnotný osmibitový vstup znaků.</p>

<img src="e3_0.png">
<p><i>Obrázek 5: Spuštění editoru e3 v&nbsp;režimu emulace klávesových zkratek WordStaru.</i></p>

<p>Vzhledem ke zcela minimální velikosti tohoto textového editoru asi nepřekvapí, že některé vlastnosti nejsou implementovány. Týká se to zejména podpory pro zarovnávání textu a automatického odřádkování i přerovnání odstavců, což je však funkce užitečná jen v&nbsp;některých případech, nikoli například při úpravách konfiguračních souborů či zdrojových kódů. Taktéž chybí podpora pro využití regulárních výrazů při hledání a nahrazování. To je však vyřešeno elegantním způsobem &ndash; funkcí pro poslání vybraného textu do filtru <strong>sed</strong>, což (znalým) uživatelům otevírá široké možnosti použití. <i>e3</i> se pravděpodobně nestane jediným textovým editorem, který by byl vhodný pro všechny příležitosti, ovšem ukazuje, že i velmi krátký program dokáže být překvapivě mocný a přitom rychlý a současně nenáročný na systémové zdroje.</p>

<img src="e3_1.png">
<p><i>Obrázek 6: Obrazovka s&nbsp;nápovědou je dostupná za všech okolností a přitom je vždy indikováno, jakou klávesovou zkratkou se nápověda zobrazí.</i></p>

<img src="e3_2.png">
<p><i>Obrázek 7: Editace zdrojového kódu napsaného v&nbsp;programovacím jazyce C.</i></p>



<p><a name="k04"></a></p>
<h2 id="k04">4. GNU nano</h2>

<p>Druhým textovým editorem, s&nbsp;nímž se v&nbsp;dnešním článku alespoň ve stručnosti seznámíme, je editor nazvaný <i>GNU nano</i> [<a href="http://www.nano-editor.org/">10</a>]. V&nbsp;současnosti se jedná o poměrně známou aplikaci, a to především z&nbsp;toho důvodu, že je standardní součástí instalace mnoha distribucí Linuxu, což zjednodušuje konfiguraci a administraci systému i těm uživatelům, kteří neznají či nechtějí používat <i>Vim</i> (resp.&nbsp;jeho minimální instalaci dostupnou i v&nbsp;základní instalaci pod jménem <strong>vi</strong>). Textový editor <i>GNU nano</i> vznikl jako náhrada za starší editor <i>Pico</i>, jenž byl sice součástí e-mailového klienta <i>Pine</i>, ovšem bylo ho možné použít i jako samostatnou aplikaci. Nicméně kvůli poněkud restriktivní licenci dvojice <i>Pine+Pico</i> se programátoři a distributoři Debianu rozhodli, že vytvoří podobně koncipovaný editor, ovšem s&nbsp;výhodnější licencí, jehož jméno &ndash; <i>nano</i> &ndash; je odvozeno od předpony soustavy SI (podobně jako <i>Pico</i>).</p>

<img src="nano_install.png">
<p><i>Obrázek 8: Balíček s&nbsp;editorem GNU nano je již o poznání větší, než balíček s&nbsp;konkurenčním e3.</i></p>

<p><i>GNU nano</i> je poměrně jednoduše ovladatelný editor, který zpřístupňuje práci v&nbsp;něm i začátečníkům díky tomu, že se ve spodní části terminálu zobrazují nejčastěji používané klávesové zkratky, popř.&nbsp;zkratky dostupné v&nbsp;daném kontextu (editace textu, zobrazení celoobrazovkové nápovědy atd.). Jedná se o systém, který má za sebou velmi dlouhou dobu vývoje, protože podobný koncept byl využit již před zhruba třiceti lety v&nbsp;textovém procesoru <i>WordStar</i>. Většina příkazů editoru <i>GNU nano</i> je založena na kombinaci <strong>Ctrl+znak</strong> popř.&nbsp;<strong>Alt+znak</strong> (tyto zkratky jsou navíc konfigurovatelné). Důležité taktéž je, že se jedná o nemodální textový editor, což znamená, že jak editace textu, tak i zadávání příkazů se provádí v&nbsp;jediném režimu bez nutnosti jejich přepínaní, jako je tomu u editorů <i>vi</i> a <i>Vim</i> (oba systémy, tj.&nbsp;jak využití různých módů/režimů tak i práce v&nbsp;jediném režimu, mají své přednosti, ale samozřejmě i zápory).</p>

<img src="nano_1.png">
<p><i>Obrázek 9: Editace zdrojového kódu napsaného v&nbsp;programovacím jazyce C (porovnejte s&nbsp;obrázkem 7).</i></p>

<p><i>GNU nano</i> nabízí i několik funkcí využívaných zejména programátory. Především se jedná o podporu pro zvýraznění syntaxe (již v&nbsp;instalačním balíčku existují předpřipravené konfigurační soubory pro různé typy programovacích i značkovacích jazyků). Dále je možné využít příkazy pro odsazení popř.&nbsp;zrušení odsazení textu. Při psaní textových dokumentů je možné využít příkazy pro zarovnání odstavců (<i>justify</i>), popř.&nbsp;automatické zalamování slov (<i>word wrap</i>). Právě toto je funkce, která chybí ve <a href="#k03">výše popsaném</a> editoru <i>e3</i>. <i>GNU nano</i> ovšem obsahuje i další užitečné funkce, například možnost využití kontroly pravopisu, práci s&nbsp;bloky aj.</p>

<img src="nano_2.png">
<p><i>Obrázek 10: Součástí editoru je i nápověda, dokonce v&nbsp;lokalizované podobě.</i></p>

<img src="nano_3.png">
<p><i>Obrázek 11: Část seznamu klávesových zkratek textového editoru GNU nano.</i></p>



<p><a name="k05"></a></p>
<h2 id="k05">5. Jed</h2>

<p>Třetí textový editor, o němž se dnes zmíníme, se jmenuje <i>Jed</i>. Jméno tohoto nástroje vzniklo na základě iniciál jeho tvůrce Johna E. Davise. Tento textový editor, který má za sebou již mnoho let vývoje i poměrně úctyhodný seznam podporovaných operačních systémů (včetně Windows, DOSu, mnoha typů UNIXu a dokonce i VMS), již svým uživatelům nabízí mnohem větší množství funkcí, než oba předchozí textové editory. Zajímavé je, že kromě vlastních klávesových zkratek umožňuje emulaci práce v&nbsp;dalších textových editorech a procesorech, zejména <i>EMACSu</i> a <i>WordStaru</i> (přesněji řečeno emulaci práce v&nbsp;textových editorech emulujících <i>WordStar</i> :-). V&nbsp;<i>Jedu</i> lze taktéž souběžně pracovat s&nbsp;větším množstvím dokumentů, a to díky možnosti rozdělení plochy terminálu/konzole na několik oken (<i>split windows</i>). Uživatelům je k&nbsp;dispozici několik předpřipravených barevných schémat, včetně dvou schémat, která se snaží napodobit DOSová integrovaná vývojová prostředí Turbo Pascal, Turbo C či QBasic.</p>

<img src="jed_install.png">
<p><i>Obrázek 12: Průběh instalace textového editoru Jed.</i></p>

<p>Vzhledem k&nbsp;tomu, že <i>Jed</i> již patří mezi pokročilé textové editory určené mj.&nbsp;i pro programátory, obsahuje podporu pro zvýraznění syntaxe, obdélníkové bloky (v&nbsp;některých případech velmi užitečná vlastnost), výběr bloků se zvýrazněním apod. V&nbsp;<i>Jedu</i> lze používat i makra a velmi důležité taktéž je, že je tento textový editor vybaven interpretrem skriptovacího jazyka <i>S-Lang</i>, v&nbsp;němž lze vytvářet i poměrně složité nadstavby (<i>S-Lang</i> je ovšem implementován ve formě samostatné knihovny použitelné i mimo vlastní editor). Mezi další vlastnosti <i>Jedu</i> patří možnost práce s&nbsp;kalendářem či napojení na <i>ispell</i>. Podobně jako dále popsaný <i>MCEdit</i>, i <i>Jed</i> lze ovládat z&nbsp;klasického menu, přičemž většinu příkazů dostupných v&nbsp;menu lze vyvolat i přes klávesovou zkratku. Ze všech dnes popisovaných textových editorů nabízí <i>Jed</i> pravděpodobně největší množství funkcí a současně i možnost dopisovat další funkce s&nbsp;využitím maker a/nebo interpretru <i>S-Langu</i>.</p>

<img src="jed_1.png">
<p><i>Obrázek 13: Režim (částečné) kompatibility s&nbsp;editorem Emacs.</i></p>

<img src="jed_2.png">
<p><i>Obrázek 14: Editace zdrojového kódu se zvýrazněním syntaxe.</i></p>

<img src="jed_3.png">
<p><i>Obrázek 15: Rozdělení plochy editoru do několika oken.</i></p>

<img src="jed_4.png">
<p><i>Obrázek 16: Obarvení podle IDE z&nbsp;DOSu a klasické roletové menu.</i></p>



<p><a name="k06"></a></p>
<h2 id="k06">6. Joe</h2>

<p>Čtvrtý dnes popsaný textový editor se jmenuje <i>Joe</i>, neboli plným jménem <i>Joe's own editor</i> podle svého původního autora Joea Allena. Tento textový editor je mezi mnoha uživateli populární, a to jak díky množství nabízených funkcí, tak i kvůli tomu, že se jedná o relativně snadno ovladatelnou aplikaci, která je ovšem široce konfigurovatelná. V&nbsp;základní instalaci je tento editor tvořen jediným spustitelným souborem <strong>joe</strong>, na nějž však odkazuje několik symlinků, například <strong>jstar</strong>, <strong>jmacs</strong> či <strong>jpico</strong>. Po spuštění těchto symlinků se editor <i>Joe</i> přepne do režimu emulace <i>WordStaru</i>, <i>EMACSu</i> popř.&nbsp;editoru <i>Pico/GNU nano</i> &ndash; dojde ke změně prakticky všech klávesových zkratek i obrazovek nápovědy. Mimochodem &ndash; jedna z&nbsp;předností editoru <i>Joe</i> spočívá v&nbsp;možnosti mít neustále zobrazeno okno s&nbsp;nápovědou, které je rozdělené do několika listů, mezi nimiž se lze snadno přepínat.</p>

<img src="joe_install.png">
<p><i>Obrázek 17: Průběh instalace textového editoru Joe.</i></p>

<p>Textový editor <i>Joe</i> svým uživatelům nabízí poměrně široké možnosti, například rozdělení plochy terminálu do většího množství oken (<i>split windows</i>), odsazení textu, obdélníkové bloky či automatické i manuální formátování odstavců. V&nbsp;nových verzích editoru <i>Joe</i> je implementována i podpora pro zvýraznění syntaxe či možnost záznamu a spouštění maker, která mohou být i dosti složitá. Zajímavá a užitečná je možnost filtrace vybraného textu jakoukoli zvolenou aplikací, ať již se jedná například o <strong>sort</strong>, <strong>grep</strong>, <strong>indent</strong>, <strong>fmt</strong> či například <strong>awk</strong> nebo <strong>sed</strong> (nabízených kombinací je skutečně nepřeberné množství). Pro programátory je připravena možnost spuštění překladu projektu, což sice není příliš překvapivé, zajímavá a v&nbsp;praxi velmi užitečná je však možnost automatického zpracování chybových zpráv překladače a popř.&nbsp;i skok na řádky ve zdrojovém kódu, v&nbsp;nichž byla nalezena chyba.</p>

<img src="joe_1.png">
<p><i>Obrázek 18: Nápovědu lze mít zobrazenu neustále.</i></p>

<p>Textový editor <i>Joe</i> taktéž při vyhledávání a nahrazování podporuje regulární výrazy, obsahuje kalkulačku (vyhodnocování aritmetických výrazů) a jeho možnosti lze v&nbsp;poměrně velkém rozsahu modifikovat editací konfiguračních souborů uložených v&nbsp;adresáři <strong>/etc/joe</strong>. K&nbsp;dispozici je samozřejmě i operace <i>undo</i>, která je ostatně u moderních textových editorů již standardně vyžadována.</p>

<img src="joe_2.png">
<p><i>Obrázek 19: Režim emulace WordStaru.</i></p>

<img src="joe_3.png">
<p><i>Obrázek 20: Emulace dalších textových editorů.</i></p>

<img src="joe_4.png">
<p><i>Obrázek 21: Emulace dalších textových editorů.</i></p>

<img src="joe_5.png">
<p><i>Obrázek 22: Editace zdrojového kódu napsaného v&nbsp;jazyce C.</i></p>

<img src="joe_6.png">
<p><i>Obrázek 23: Menu s&nbsp;možností změny konfigurace editoru Joe.</i></p>



<p><a name="k07"></a></p>
<h2 id="k07">7. MCEdit (Midnight Commander Internal Editor)</h2>

<p>Konečně se dostáváme k&nbsp;poslednímu dnes popisovanému textovému editoru, kterým je <i>MCEdit</i>. Tento textový editor tvoří součást známého a oblíbeného souborového manažeru <i>Midnight Commander</i>, s&nbsp;nímž sdílí mnoho společných vlastností. Mezi tyto vlastnosti patří systém klasických roletových menu, možnost zobrazení řádku s&nbsp;popisem příkazů namapovaných na funkční klávesy <strong>F1</strong>-<strong>F10</strong>, integrovaná nápověda a v&nbsp;neposlední řadě i podpora pro práci s&nbsp;myší v&nbsp;terminálu (původní funkce myši je zachována při současném stisku klávesy <strong>Shift</strong>).</p>

<img src="mc_install.png">
<p><i>Obrázek 24: Instalace Midnight Commanderu.</i></p>

<p>Typickou a mnoha uživateli preferovanou vlastností editoru <i>MCEdit</i> je namapování nejčastěji používaných příkazů na funkční klávesy: klávesa <strong>F2</strong> je určena pro uložení textu, <strong>F3</strong> slouží pro výběr textu do bloku (je to prakticky jediný modální příkaz), klávesy <strong>F5</strong>, <strong>F6</strong> a <strong>F8</strong> pro kopii, přesun resp.&nbsp;vymazání bloku, klávesa <strong>F10</strong> editor ukončí atd. Mimochodem: v&nbsp;<i>Midnight Commanderu</i> jsou tři zmíněné funkční klávesy <strong>F5, F6, F8</strong> použity pro kopii, přesun a mazání souborů, takže je zachována konzistence mezi těmito dvěma nástroji (a navíc je i zachována konzistence se stařičkým <i>Norton Commanderem</i>).</p>

<img src="mcedit_1.png">
<p><i>Obrázek 25: Informace o textovém editoru MCEdit.</i></p>

<p>V&nbsp;<i>MCEditu</i> je při správné konfiguraci terminálu možné vybírat blok textu i s&nbsp;využitím <strong>Shift+příkaz pro posun kurzoru</strong>, což je mnoha uživateli preferované chování; ostatně <i>MCEdit</i> nabízí i další klávesové zkratky kompatibilní s&nbsp;<i>CUA</i> (použití <strong>Ctrl+Insert</strong>, <strong>Shift+Delete</strong> a <strong>Shift+Insert</strong> při práci se schránkou). Při tvorbě zdrojových souborů je možné využít zvýraznění syntaxe, uživatelé tvořící dokumentaci zase ocení možnost automatického i manuálního formátování odstavců. Přímo v&nbsp;editoru je možné z&nbsp;menu vybrat kódování použité při načítání i ukládání souborů a podporována je i tvorba maker či operace <i>undo</i>. Díky těmto vlastnostem i snaze o použití klávesových zkratek definovaných v&nbsp;<i>CUA</i> (<i>IBM Common User Access</i>) je tento textový editor vhodný i pro ty uživatele, kteří jsou zvyklí na editory vybavené grafickým uživatelským rozhraním.</p>

<img src="mcedit_2.png">
<p><i>Obrázek 26: Integrovaná nápověda.</i></p>

<img src="mcedit_3.png">
<p><i>Obrázek 27: Klasické roletové menu.</i></p>

<img src="mcedit_4.png">
<p><i>Obrázek 28: Editace zdrojového kódu napsaného v&nbsp;jazyce C.</i></p>

<img src="mcedit_5.png">
<p><i>Obrázek 29: Operace s&nbsp;bloky (zde zvýraznění bloku).</i></p>


</body>
</html>

