<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Programovací jazyky a knihovny určené pro výuku základů počítačové grafiky (3)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Programovací jazyky a knihovny určené pro výuku základů počítačové grafiky (3)</h1>

<h3>Pavel Tišnovský</h3>

<p></p>

<h1>Úvodník</h1>

<p>Ve třetím článku věnovaném programovacím jazykům a taktéž knihovnám, které mohou být vhodné pro výuku programování i základů počítačové grafiky, si na několika demonstračních příkladech ukážeme použití knihovny LÖVE, o níž jsme se stručně zmínili minule. V případě knihovny LÖVE se zaměříme na její nové verze 0.8.0 a taktéž 0.9.0. Programové rozhraní se totiž oproti starším verzím pozměnilo.</p>



<h2>Obsah</h2>

<p><a href="#k01">1. Programovací jazyky a knihovny určené pro výuku základů počítačové grafiky (3)</a></p>
<p><a href="#k02">2. Nativní knihovny využívané knihovnou LÖVE</a></p>
<p><a href="#k03">3. Moduly, které jsou použity v&nbsp;současných verzích systému LÖVE</a></p>
<p><a href="#k04">4. Základy práce s&nbsp;2D grafikou</a></p>
<p><a href="#k05">5. První demonstrační příklad: ukázka základní vykreslovací funkce: love.graphics.line()</a></p>
<p><a href="#k06">6. Druhý demonstrační příklad: nastavení barvy vykreslování a vykreslení vyplněných obdélníků</a></p>
<p><a href="#k07">7. Čtení stavu klávesnice</a></p>
<p><a href="#k08">8. Třetí demonstrační příklad: naprogramování reakce na stisk klávesy [Esc]</a></p>
<p><a href="#k09">9. Základy práce s&nbsp;myší</a></p>
<p><a href="#k10">10. Čtvrtý demonstrační příklad: reakce na stisk tlačítka myši</a></p>
<p><a href="#k11">11. Základy práce s&nbsp;rastrovými obrázky</a></p>
<p><a href="#k12">12. Pátý demonstrační příklad: načtení obrázku ze souboru, zobrazení obrázku</a></p>
<p><a href="#k13">13. Další funkce pro 2D grafiku</a></p>
<p><a href="#k14">14. Zdrojové kódy dnešních demonstračních příkladů</a></p>
<p><a href="#k15">15. Odkazy na Internetu</a></p>



<p><a name="k01"></a></p>
<h2 id="k01">1. Programovací jazyky a knihovny určené pro výuku základů počítačové grafiky (3)</h2>

<p>O knihovně <i>LÖVE</i> jsme se již zmínili <a href="http://fedora.cz/programovaci-jazyky-a-knihovny-urcene-pro-vyuku-zakladu-pocitacove-grafiky-2/">ve druhé části článku</a> o programovacích jazycích a knihovnách určených pro výuku programování i pro seznámení se s&nbsp;počítačovou grafikou. Připomeňme si tedy, že <i>LÖVE</i> je knihovna určená pro jednoduchou a především rychlou tvorbu her s&nbsp;2D grafikou, hudbou a zvuky, které jsou naskriptované v&nbsp;programovacím jazyku Lua. Velkou předností systému <i>LÖVE</i> je jeho snadná použitelnost, spočívající zejména v&nbsp;přehledném aplikačním programovém rozhraní (API) jednotlivých knihoven přítomných v&nbsp;tomto systému, použití callback funkcí volaných při vzniku událostí i v&nbsp;jednoduchém a snadno použitelném jazyku Lua a jeho dynamickém typovém systému. Poněkud problematická může být zpětná nekompatibilita se staršími verzemi systému <i>LÖVE</i>, což může vadit zejména studentům hledajícím inspiraci a rady na Internetu (vždy je nutné zjistit, zda nedošlo k&nbsp;přejmenování funkcí, ke změně jejich parametrů atd.). Ostatně s&nbsp;touto nekompatibilitou se setkáme i v&nbsp;dnes popisovaných demonstračních příkladech, které jsou upraveny jak pro stále ještě (pravděpodobně) nejrozšířenější verzi 0.8.0, tak i pro verzi 0.9.0.</p>

<a href="http://fedora.cz/wp-content/uploads/2015/08/01.png"><img class="alignnone size-medium wp-image-5533" src="http://fedora.cz/wp-content/uploads/2015/08/01-450x350.png" alt="01" width="450" height="350" /></a>
<p><i>Obrázek 1: Tato animace je zobrazena ve chvíli, kdy se LÖVE (verze 0.8.2) spustí bez specifikace aplikace, která se má interpretovat.</i></p>



<p><a name="k02"></a></p>
<h2 id="k02">2. Nativní knihovny využívané knihovnou LÖVE</h2>

<p>Samotný systém <i>LÖVE</i> interně využívá (volá) několik knihoven naprogramovaných v&nbsp;jazycích C a C++, především pak knihovny <i>boost</i> (obecné algoritmy v&nbsp;C++), <i>SDL</i> (nastavení grafických režimů, čtení stavu klávesnice, myši či joysticku), <i>SDL_mixer</i> (podpora hudby a zvuků), <i>OpenGL</i> (2D grafika, double buffering), <i>DevIL</i> (práce s&nbsp;rastrovými obrázky) a <i>FreeType 2</i> (vykreslování písma). Důležité však je, že vývojář, který s&nbsp;využitím systému <i>LÖVE</i> vytváří hry či jiné interaktivní aplikace s&nbsp;2D grafikou, hudbou a zvuky, je od těchto knihoven zcela odstíněn jednoduše použitelným aplikačním programovým rozhraním systému <i>LÖVE</i>. Celý systém <i>LÖVE</i> je rozdělen do několika modulů (knihoven), jejichž jména vždy začínají prefixem <i>love.</i>, například <i>love.joystick</i>, <i>love.graphics</i> či <i>love.system</i>. Nejedná se samozřejmě o nic jiného, než o jmenný prostor (namespace) implementovaný takovým způsobem, že jsou všechny knihovny uloženy v&nbsp;globálním asociativním poli pojmenovaném <i>love</i>). Tyto moduly je možné do značné míry používat nezávisle na sobě a většina aplikací vlastně s&nbsp;velkou pravděpodobností ani možnosti všech modulů v&nbsp;praxi nevyužije.</p>

<p>Například pro ty typy aplikací, které pouze vyžadují základní práci s&nbsp;grafikou, tj.&nbsp;načítání a úpravu rastrových obrázků, vykreslování základních rovinných útvarů (úseček, polyčar, kružnic, oblouků, vyplněných obdélníků, textu atd.), vytvoření okna či přepnutí grafického režimu (to v&nbsp;případě použití celoobrazovkového režimu &ndash; <i>fullscreen mode</i>) a další podobné operace, postačuje použít jen knihovnu <i>love.graphics</i> popř.&nbsp;<i>love.window</i>; pro programy s&nbsp;animacemi se navíc využívá knihovna <i>love.timer</i> a při požadavcích na interaktivitu (tj.&nbsp;reakcí aplikace na operace prováděné uživatelem pomocí klávesnice, myši, touchpadu, joysticku či jiného vstupního zařízení) má programátor na výběr funkce umístěné v&nbsp;knihovnách <i>love.mouse</i>, <i>love.keyboard</i> a <i>love.joystick</i> atd. Navíc existují i moduly od &bdquo;třetích stran&ldquo;; v&nbsp;současnosti se jedná především o modul zajišťující komunikaci po síti, čehož je možné využít při tvorbě her pro větší množství hráčů.</p>

<a href="http://fedora.cz/wp-content/uploads/2015/08/02.png"><img class="alignnone size-medium wp-image-5534" src="http://fedora.cz/wp-content/uploads/2015/08/02-450x352.png" alt="02" width="450" height="352" /></a>
<p><i>Obrázek 2: Tato animace je zobrazena ve chvíli, kdy se LÖVE (nyní verze 0.9.0) spustí bez specifikace aplikace, která se má interpretovat.</i></p>



<p><a name="k03"></a></p>
<h2 id="k03">3. Moduly, které jsou použity v&nbsp;současných verzích systému LÖVE</h2>

<p>V&nbsp;následující tabulce jsou vypsány všechny moduly, které jsou v&nbsp;současných verzích systému <i>LÖVE</i> (verze 0.8.0 a 0.9.0) programátorům nabízeny:</p>

<table>
<tr><th> #</th><th>Název modulu</th><th>Dostupný od verze</th><th>Nabízené funkce</th></tr>
<tr><td> 1</td><td>love.audio     </td><td>     </td><td>základní práce s&nbsp;hudbou a zvuky, spuštění, pozastavení a zastavení přehrávání, nastavení počtu zvukových kanálů, načítání hudby ze souborů typu WAV, AIFF, MP3, OGG, MIDI, MOD, XM i dalších formátů používaných hudebními trackery</td></tr>
<tr><td> 2</td><td>love.event     </td><td>     </td><td>práce se systémem událostí</td></tr>
<tr><td> 3</td><td>love.filesystem</td><td>     </td><td>načítání a ukládání souborů uložených v&nbsp;adresáři (adresářích) hry; přístup k&nbsp;těmto souborům je tedy jednodušší, než při použití standardního modulu (knihovny) <i>io</i>; hra navíc může být distribuována v&nbsp;jediném archivu</td></tr>
<tr><td> 4</td><td>love.font      </td><td>0.7.0</td><td>práce s&nbsp;fonty, použití fontů při vykreslování</td></tr>
<tr><td> 5</td><td>love.graphics  </td><td>     </td><td>povolení či zákaz antialiasingu, vykreslování rastrových obrázků i základních geometrických tvarů, využití částicových systémů</td></tr>
<tr><td> 6</td><td>love.image     </td><td>     </td><td>podpora pro práci s&nbsp;rastrovými obrázky různých typů</td></tr>
<tr><td> 7</td><td>love.joystick  </td><td>     </td><td>podpora pro různé typy joysticků či podobných vstupních zařízeních (více na sobě nezávislých os, tlačítek a dalších ovládacích prvků)</td></tr>
<tr><td> 8</td><td>love.keyboard  </td><td>     </td><td>práce s&nbsp;klávesnicí &ndash; zjištění, zda je nějaká klávesa stlačena či nikoli (tato &bdquo;knihovna&ldquo; ve skutečnosti původně obsahovala pouze jednu funkci, která například rozlišuje mezi pravým a levým Shiftem, numerický blok klávesnice atd.)</td></tr>
<tr><td> 9</td><td>love.math      </td><td>0.9.0</td><td>novinka, podpora pro výpočet Bézierových křivek, generátor pseudonáhodných čísel atd. (tedy funkce použitelné ve hrách)</td></tr>
<tr><td>10</td><td>love.mouse     </td><td>     </td><td>práce s&nbsp;myší &ndash; nastavení viditelnosti a pozice kurzoru, programový posun kurzoru na zadané souřadnice, zjištění aktuální pozice kurzoru myši</td></tr>
<tr><td>11</td><td>love.physics   </td><td>     </td><td>řešení kolizí a popř.&nbsp;i vzájemných odrazů konvexních rovinných útvarů, seskupování těchto útvarů do těles (anglicky <i>body</i>)</td></tr>
<tr><td>12</td><td>love.sound     </td><td>     </td><td>ovládaní zvukového subsystému</td></tr>
<tr><td>13</td><td>love.system    </td><td>0.9.0</td><td>získání základních informací o systému <i>LÖVE</i> a taktéž o použité platformě (Windows, Linux atd.)</td></tr>
<tr><td>14</td><td>love.thread    </td><td>0.7.0</td><td>podpora pro práci s&nbsp;vlákny nezávisle na použitém operačním systému</td></tr>
<tr><td>15</td><td>love.timer     </td><td>     </td><td>na operačním systému nezávislý časovač s&nbsp;rozlišením jedné milisekundy, podpora pro získání počtu snímků vykreslených za sekundu (FPS &ndash; frames per second)</td></tr>
<tr><td>16</td><td>love.window    </td><td>0.9.0</td><td>novinka, práce s&nbsp;okny, nastavení celoobrazovkového režimu</td></tr>
</table>

<p>Problematická je především existence nového modulu nazvaného <strong>love.window</strong>, do něhož byly ve verzi 0.9.0 přesunuty některé funkce původně používané v&nbsp;modulu <strong>love.graphics</strong>. Proč tento přesun způsobuje problémy, uvidíme na demonstračních příkladech popsaných níže.</p>

<a href="http://fedora.cz/wp-content/uploads/2015/08/03.png"><img class="alignnone size-medium wp-image-5535" src="http://fedora.cz/wp-content/uploads/2015/08/03-450x352.png" alt="03" width="450" height="352" /></a>
<p><i>Obrázek 3: Ukázka hry naprogramované s&nbsp;využitím knihovny LÖVE.</i></p>



<p><a name="k04"></a></p>
<h2 id="k04">4. Základy práce s&nbsp;2D grafikou</h2>

<p>Knihovna <i>LÖVE</i> obsahuje mj.&nbsp;i modul nazvaný <strong>love.graphics</strong> (viz též <a href="http://love2d.org/wiki/love.graphics">http://love2d.org/wiki/love.graphics</a>), v&nbsp;němž se nachází většina funkcí používaných pro práci s&nbsp;2D grafikou. Pouze některé funkce byly v&nbsp;nejnovější verzi této knihovny přesunuty do modulu <strong>love.window</strong>; jedná se především o funkce používané pro přepnutí do celoobrazovkového režimu, nastavení rozlišení obrazovky, nastavení velikosti okna (pokud není použit výše zmíněný celoobrazovkový režim) atd. Mezi základní funkce používané v&nbsp;2D grafice patří vykreslování základních geometrických tvarů (úsečka, polyčára, kružnice, oblouk, vyplněné tvary), práce s&nbsp;písmy (zde je využita knihovna <i>FreeType 2</i>) a v&nbsp;neposlední řadě taktéž vykreslování rastrových obrázků, které mohou být načteny z&nbsp;externích souborů (o práci s&nbsp;grafickými formáty se interně stará knihovna <i>DevIL</i> a <i>zlib</i>).</p>

<p>Pozor: i v&nbsp;tomto modulu můžeme narazit na změnu jmen či na změnu významu funkcí. Například dříve se pro vykreslení textu používala funkce <strong>love.graphics.draw()</strong>, zatímco dnes je nutné použít funkci <strong>love.graphics.print()</strong> či <strong>love.graphics.printf()</strong>.</p>

<a href="http://fedora.cz/wp-content/uploads/2015/08/04.png"><img class="alignnone size-medium wp-image-5536" src="http://fedora.cz/wp-content/uploads/2015/08/04-450x333.png" alt="04" width="450" height="333" /></a>
<p><i>Obrázek 4: Prohlížeč demonstračních příkladů.</i></p>



<p><a name="k05"></a></p>
<h2 id="k05">5. První demonstrační příklad: ukázka základní vykreslovací funkce: love.graphics.line()</h2>

<p>Podívejme se nyní na první demonstrační příklad, v&nbsp;němž se ukáže jak jednoduchost tvorby aplikací s&nbsp;využitím systému <i>LÖVE</i>, tak i některé základní koncepty, na nichž je tato knihovna postavena. Povšimněte si, že je celý příklad tvořen jen jedinou funkcí pojmenovanou <strong>love.draw()</strong>. Jméno této funkce nebylo zvoleno náhodně, protože <strong>love.draw()</strong> (samozřejmě jen v&nbsp;případě, pokud existuje &ndash; je deklarována) je volána automaticky v&nbsp;okamžiku, kdy je zapotřebí překreslit okno nebo celou obrazovku. V&nbsp;této funkci se nejprve zjistí rozměry automaticky vytvořeného okna s&nbsp;využitím funkcí <strong>love.graphics.getWidth()</strong> a <strong>love.graphics.getHeight()</strong> a posléze se v&nbsp;programové smyčce vykreslí obrazec tvořený úsečkami. Pro kresbu úseček je možné použít funkci nazvanou <strong>love.graphics.line()</strong>, které se buď předají koncové body jediné úsečky (čtyři numerické hodnoty), nebo řídicí body polyčáry (lomené čáry). Opět zde můžeme vidět snadnost použití této knihovny &ndash; programátor si nemusí pamatovat funkci pro kreslení úseček a jinou funkci pro kreslení polyčar:</p>

<pre>
<i>--</i>
<i>-- Knihovna LÖVE</i>
<i>--</i>
<i>-- První demonstrační příklad</i>
<i>--</i>
<i>-- Ukázka základní vykreslovací funkce: love.graphics.line()</i>
<i>--</i>
&nbsp;
&nbsp;
&nbsp;
<i>--</i>
<i>-- Tato funkce je volána automaticky při překreslení obsahu</i>
<i>-- okna či obrazovky.</i>
<i>--</i>
<strong>function</strong> love.draw()
    <i>-- velikost okna</i>
    <strong>local</strong> width = love.graphics.getWidth()
    <strong>local</strong> height = love.graphics.getHeight()
&nbsp;
    <i>-- zobrazeni několika úseček</i>
    <strong>for</strong> offset = 20, height/2-5, 20 <strong>do</strong>
        -- jediné volání této funkce může vést k vykreslení
        -- většího množství úseček
        love.graphics.line(offset, offset,
                           width-offset, offset,
                           width-offset, height-offset,
                           offset, height-offset,
                           offset, offset)
    <strong>end</strong>
<strong>end</strong>
&nbsp;
<i>--</i>
<i>-- finito</i>
<i>--</i>
</pre>

<p>Jakým způsobem je možné tento program spustit? Celý zdrojový kód by měl být umístěn do souboru nazvaného <strong>main.lua</strong>, který je uložen v&nbsp;samostatném adresáři pojmenovaném stejně, jako spouštěná aplikace, například <strong>love-example-1</strong>. Aplikace se v&nbsp;tomto případě spustí z&nbsp;nadřazeného adresáře následovně:</p>

<pre>
love love-example-1
</pre>

<a href="http://fedora.cz/wp-content/uploads/2015/08/05.png"><img class="alignnone size-medium wp-image-5537" src="http://fedora.cz/wp-content/uploads/2015/08/05-450x350.png" alt="05" width="450" height="350" /></a>
<p><i>Obrázek 5: Screenshot prvního demonstračního příkladu.</i></p>



<p><a name="k06"></a></p>
<h2 id="k06">6. Druhý demonstrační příklad: nastavení barvy vykreslování a vykreslení vyplněných obdélníků</h2>

<p>Ve druhém demonstračním příkladu je ukázán způsob změny vnitřního stavu modulu <strong>love.graphics</strong>. S&nbsp;využitím funkce <strong>love.graphics.setColor()</strong> je změněna barva použitá pro vyplnění obdélníků (či čtverců) vykreslených funkcí <strong>love.graphics.rectangle()</strong>. Funkce <strong>love.graphics.setColor()</strong> se používá velmi jednoduše &ndash; předávají se jí tři numerické hodnoty představující trojici barvových složek barvového modelu RGB (<i>Red</i>, <i>Green</i>, <i>Blue</i>), přičemž každá složka může nabývat hodnot 0 až 255. Alternativně je možné tuto funkci volat se čtyřmi hodnotami; v&nbsp;tomto případě je čtvrtá hodnota považována za průhlednost (<i>Alpha</i>), jejíž význam se liší v&nbsp;závislosti na použitém režimu míchání barev (viz též následující kapitoly). Existuje ještě jeden způsob volání této funkce &ndash; lze jí předat tabulku obsahující tři nebo čtyři numerické hodnoty se stejným význame (<i>Red</i>, <i>Green</i>, <i>Blue</i> a nepovinná <i>Alpha</i>). Druhá funkce <strong>love.graphics.rectangle()</strong> slouží pro vykreslení čtverců či obdélníků. Zajímavé je, že v&nbsp;prvním parametru je možné řetězcem "line" či "fill" určit režim vykreslování:</p>

<pre>
<i>--</i>
<i>-- Knihovna LÖVE</i>
<i>--</i>
<i>-- Druhý demonstrační příklad</i>
<i>--</i>
<i>-- Nastavení barvy vykreslování a vykreslení vyplněných obdélníků.</i>
<i>--</i>
&nbsp;
&nbsp;
&nbsp;
<i>--</i>
<i>-- Tato funkce je volána automaticky při překreslení obsahu</i>
<i>-- okna či obrazovky.</i>
<i>--</i>
<strong>function</strong> love.draw()
    <i>-- velikost okna</i>
    <strong>local</strong> width = love.graphics.getWidth()
    <strong>local</strong> height = love.graphics.getHeight()
&nbsp;
    <i>-- vykreslení matice obdélníků</i>
    <strong>for</strong> j = 0,15 <strong>do</strong>
        <strong>for</strong> i = 0,15 <strong>do</strong>
            <i>-- nastavení barvy vykreslování</i>
            love.graphics.setColor(j*16, i*16, i*8+j*8)
            <strong>local</strong> x = 50 + i*30
            <strong>local</strong> y = 50 + j*30
            <i>-- vykreslení vyplněného obdélníku</i>
            love.graphics.rectangle("fill", x, y, 30, 30)
        <strong>end</strong>
    <strong>end</strong>
<strong>end</strong>
&nbsp;
<i>--</i>
<i>-- finito</i>
<i>--</i>
</pre>

<a href="http://fedora.cz/wp-content/uploads/2015/08/06.png"><img class="alignnone size-medium wp-image-5538" src="http://fedora.cz/wp-content/uploads/2015/08/06-450x350.png" alt="06" width="450" height="350" /></a>
<p><i>Obrázek 6: Screenshot druhého demonstračního příkladu.</i></p>



<p><a name="k07"></a></p>
<h2 id="k07">7. Čtení stavu klávesnice</h2>

<p>Pro čtení stavu stlačených kláves, ovládání myši a joysticků lze použít moduly nazvané <i>love.keyboard</i>, <i>love.mouse</i> a <i>love.joystick</i>. Modul <i>love.keyboard</i> obsahuje důležitou funkci <i>love.keyboard.isDown()</i>, pomocí níž lze zjistit, která klávesa či klávesy jsou v&nbsp;daném okamžiku stisknuty. Jedná se o práci s&nbsp;klávesnicí na nejnižší úrovni, tj.&nbsp;lze například rozeznat stavy přeřaďovačů (<strong>Shift</strong>, <strong>Alt</strong>, <strong>Ctrl</strong>), odlišit numerický blok klávesnice od kurzorového bloku i numerických kláves umístěných v&nbsp;alfanumerickém bloku atd. Tuto funkci je možné použít i v&nbsp;případě, že je současně stlačeno větší množství kláves a klávesnice tuto kombinaci rozezná, což však nemusí být &ndash; vzhledem k&nbsp;architektuře PC klávesnic &ndash; vždy splněno. Alternativní způsob čtení stavu klávesnice spočívá ve využití callback funkcí nazvaných <i>keypressed()</i> a <i>keyreleased()</i>, které jsou automaticky zavolány vždy při stisku či naopak uvolnění klávesy.</p>



<p><a name="k08"></a></p>
<h2 id="k08">8. Třetí demonstrační příklad: naprogramování reakce na stisk klávesy [Esc]</h2>

<p>Ve třetím demonstračním příkladu je použita callback funkce <strong>love.keypressed()</strong>, která je zavolána ve chvíli, kdy je stisknuta libovolná klávesa. V&nbsp;jediném parametru této funkce je předán kód stlačené klávesy, a to ve velmi snadno zpracovatelné podobě: například stisk klávesy [Esc] je představován řetězcovou konstantou &bdquo;escape&ldquo;. Nejedná se sice o nejefektivnější způsob reprezentace kódů stlačených kláves, ovšem na druhou stranu čitelnost a snadnost použití knihovny <i>LÖVE</i> zde dostala přednost:</p>

<pre>
<i>-- </i>
<i>--  Knihovna LÖVE</i>
<i>-- </i>
<i>--  Třetí demonstrační příklad</i>
<i>-- </i>
<i>--  Nastavení barvy vykreslování a vykreslení vyplněných obdélníků.</i>
<i>--  Naprogramování reakce na stisk klávesy [Esc].</i>
<i>-- </i>
&nbsp;
&nbsp;
&nbsp;
<i>-- </i>
<i>--  Tato funkce je volána automaticky při překreslení obsahu</i>
<i>--  okna či obrazovky.</i>
<i>-- </i>
<strong>function</strong> love.draw()
    <i>--  velikost okna</i>
    <strong>local</strong> width = love.graphics.getWidth()
    <strong>local</strong> height = love.graphics.getHeight()
&nbsp;
    <i>--  vykreslení matice obdélníků</i>
    <strong>for</strong> j = 0,15 <strong>do</strong>
        <strong>for</strong> i = 0,15 <strong>do</strong>
            <i>-- nastavení barvy vykreslování</i>
            love.graphics.setColor(j*16, i*8+j*8, i*16)
            <strong>local</strong> x = 50 + i*30
            <strong>local</strong> y = 50 + j*30
            <i>-- vykreslení vyplněného obdélníku</i>
            love.graphics.rectangle("fill", x, y, 29, 29)
        <strong>end</strong>
    <strong>end</strong>
<strong>end</strong>
&nbsp;
&nbsp;
&nbsp;
<i>-- </i>
<i>--  Callback funkce zavolaná při stisku klávesy.</i>
<i>-- </i>
<strong>function</strong> love.keypressed(k)
    <strong>if</strong> k == 'escape' <strong>then</strong>
        love.event.quit()
    <strong>end</strong>
<strong>end</strong>
&nbsp;
<i>-- </i>
<i>--  finito</i>
<i>-- </i>
</pre>

<a href="http://fedora.cz/wp-content/uploads/2015/08/07.png"><img class="alignnone size-medium wp-image-5539" src="http://fedora.cz/wp-content/uploads/2015/08/07-450x350.png" alt="07" width="450" height="350" /></a>
<p><i>Obrázek 7: Screenshot třetího demonstračního příkladu.</i></p>



<p><a name="k09"></a></p>
<h2 id="k09">9. Základy práce s&nbsp;myší</h2>

<p>Pro ovládání myši i pro zjištění aktuální pozice kurzoru a stavu všech tlačítek myši lze využít modul nazvaný <i>love.mouse</i>, jenž obsahuje funkci <i>love.mouse.setVisible()</i> pro skrytí či naopak zviditelnění kurzoru myši, funkce <i>love.mouse.getX()</i>, <i>love.mouse.getY()</i> a <i>love.mouse.getPosition()</i> pro přečtení aktuálních souřadnic kurzoru, funkci <i>love.mouse.isDown()</i> pro zjištění, které tlačítko či tlačítka myši jsou v&nbsp;daném okamžiku stlačena a konečně funkci <i>love.mouse.setPosition()</i> pomocí níž lze změnit souřadnice kurzoru myši a tím i pozici kurzoru na obrazovce. Kromě výše zmíněných funkcí je možné vytvořit dvě uživatelské callback funkce nazvané <i>mousepressed()</i> a <i>mousereleased()</i>. Tyto funkce jsou systémem automaticky zavolány v&nbsp;případě, že je stisknuto či naopak uvolněno některé tlačítko myši. Vždy jsou naplněny tři parametry &ndash; aktuální x-ová souřadnice kurzoru myši, y-ová souřadnice a řetězcová konstanta "l", "r", "m" podle toho, které tlačítko myši je stisknuto či uvolněno.</p>



<p><a name="k10"></a></p>
<h2 id="k10">10. Čtvrtý demonstrační příklad: reakce na stisk tlačítka myši</h2>

<p>Ve čtvrtém příkladu je použita callback funkce nazvaná <strong>love.mousepressed()</strong>. Tato funkce je využita pro naprogramování reakce na stisk (levého) tlačítka myši v&nbsp;pracovním okně. Ve chvíli, kdy dojde k&nbsp;detekci stisku tlačítka, uloží se do proměnných <strong>selX</strong> a <strong>selY</strong> pozice kurzoru myši, která je následně využita při překreslení obsahu okna ve funkci <strong>love.draw</strong> pro překreslení jednoho čtverce (na němž se nachází kurzor) odlišnou barvou:</p>

<pre>
<i>-- </i>
<i>--  Knihovna LÖVE</i>
<i>-- </i>
<i>--  Čtvrtý demonstrační příklad</i>
<i>-- </i>
<i>--  Naprogramování dalších reakcí na události.</i>
<i>-- </i>
&nbsp;
<strong>local</strong> border = 50
<strong>local</strong> rectangleOffset = 30
<strong>local</strong> rectangleSize = 29
&nbsp;
<strong>local</strong> selX = <strong>nil</strong>
<strong>local</strong> selY = <strong>nil</strong>
&nbsp;
<i>-- </i>
<i>--  Funkce volaná při inicializaci aplikace.</i>
<i>-- </i>
<strong>function</strong> love.load()
    love.graphics.setColor(0,0,0)
    love.graphics.setBackgroundColor(255,255,255)
<strong>end</strong>
&nbsp;
&nbsp;
&nbsp;
<i>-- </i>
<i>--  Tato funkce je volána automaticky při překreslení obsahu</i>
<i>--  okna či obrazovky.</i>
<i>-- </i>
<strong>function</strong> love.draw()
    <i>-- velikost okna</i>
    <strong>local</strong> width = love.graphics.getWidth()
    <strong>local</strong> height = love.graphics.getHeight()
&nbsp;
    <i>-- vykreslení matice obdélníků</i>
    <strong>for</strong> j = 0,15 <strong>do</strong>
        <strong>for</strong> i = 0,15 <strong>do</strong>
            <i>-- nastavení barvy vykreslování</i>
            love.graphics.setColor(j*16, i*8+j*8, i*16)
            <strong>local</strong> x = border + i*rectangleOffset
            <strong>local</strong> y = border + j*rectangleOffset
            <i>-- vykreslení vyplněného obdélníku</i>
            love.graphics.rectangle("fill", x, y, rectangleSize, rectangleSize)
        <strong>end</strong>
    <strong>end</strong>
    <strong>if</strong> selX <strong>and</strong> selY <strong>then</strong>
        <i>-- nastavení barvy vykreslování</i>
        love.graphics.setColor(255-selY*16, selX*8+selY*8, 255-selX*16)
        <i>-- vykreslení vyplněného obdélníku</i>
        love.graphics.rectangle("fill", selX, selY, rectangleSize, rectangleSize)
    <strong>end</strong>
<strong>end</strong>
&nbsp;
&nbsp;
&nbsp;
<i>-- </i>
<i>--  Callback funkce zavolaná při stisku tlačítka myši.</i>
<i>-- </i>
<strong>function</strong> love.mousepressed(x, y, button)
    <strong>if</strong> button == 'l' <strong>then</strong>
        <strong>if</strong> x &gt; border <strong>and</strong> x &lt; border + rectangleOffset*16 <strong>and</strong>
           y &gt; border <strong>and</strong> y &lt; border+rectangleOffset*16 <strong>then</strong>
            selX = x - ((x-border) % rectangleOffset)
            selY = y - ((y-border) % rectangleOffset)
        <strong>end</strong>
    <strong>end</strong>
<strong>end</strong>
&nbsp;
&nbsp;
&nbsp;
<i>-- </i>
<i>--  Callback funkce zavolaná při stisku klávesy.</i>
<i>-- </i>
<strong>function</strong> love.keypressed(k)
    <strong>if</strong> k == 'escape' <strong>then</strong>
        love.event.quit()
    <strong>end</strong>
<strong>end</strong>
&nbsp;
<i>-- </i>
<i>--  finito</i>
<i>-- </i>
</pre>

<a href="http://fedora.cz/wp-content/uploads/2015/08/08.png"><img class="alignnone size-medium wp-image-5540" src="http://fedora.cz/wp-content/uploads/2015/08/08-450x350.png" alt="08" width="450" height="350" /></a>
<p><i>Obrázek 8: Screenshot čtvrtého demonstračního příkladu.</i></p>

<a href="http://fedora.cz/wp-content/uploads/2015/08/09.png"><img class="alignnone size-medium wp-image-5541" src="http://fedora.cz/wp-content/uploads/2015/08/09-450x350.png" alt="09" width="450" height="350" /></a>
<p><i>Obrázek 9: Výběr odlišného čtverce.</i></p>



<p><a name="k11"></a></p>
<h2 id="k11">11. Základy práce s&nbsp;rastrovými obrázky</h2>

<p>Základem při práci s&nbsp;rastrovými obrázky je funkce nazvaná <strong>love.graphics.newImage()</strong> sloužící pro načtení obrázku ze souboru, který musí být dodán společně s&nbsp;kódem hry či jiné aplikace. Postačuje, aby obrázek byl uložen ve stejném adresáři popř.&nbsp;v&nbsp;podadresáři (relativně vůči souboru <strong>main.lua</strong>). Ve většině her se používají obrázky uložené ve formátu PNG či JPG (JPEG), existuje však podpora i pro další souborové formáty. Důležité je si uvědomit, že po načtení obrázku získáme objekt typu <i>Image</i>, který programátorům nabízí poměrně velké množství užitečných metod sloužících jak pro zjištění rozměrů obrázku, tak i pro jeho fitraci atd.</p>



<p><a name="k12"></a></p>
<h2 id="k12">12. Pátý demonstrační příklad: základy práce s&nbsp;rastrovými obrázky</h2>

<p>Podívejme se nyní na zdrojový kód demonstračního příkladu, v&nbsp;němž se v&nbsp;callback funkci <strong>love.load()</strong> zavolané v&nbsp;době inicializace aplikace načte rastrový obrázek nazvaný &bdquo;gnome-globe.png&ldquo;. Tento obrázek je následně vykreslen s&nbsp;využitím funkce <strong>love.graphics.draw()</strong>. Povšimněte si způsobu, jakým je zajištěno, aby byl obrázek vykreslen přesně ve středu okna (do funkce <strong>love.graphics.draw()</strong> se totiž předávají souřadnice levého horního rohu obrázku):</p>

<pre>
<i>-- </i>
<i>--  Knihovna LÖVE</i>
<i>-- </i>
<i>--  Pátý demonstrační příklad</i>
<i>-- </i>
<i>--  Načtení obrázku ze souboru, zobrazení obrázku.</i>
<i>-- </i>
&nbsp;
&nbsp;
&nbsp;
<i>-- </i>
<i>--  Funkce volaná při inicializaci aplikace.</i>
<i>-- </i>
<strong>function</strong> love.load()
    image = love.graphics.newImage("gnome-globe.png")
<strong>end</strong>
&nbsp;
&nbsp;
&nbsp;
<i>-- </i>
<i>--  Tato funkce je volána automaticky při překreslení obsahu</i>
<i>--  okna či obrazovky.</i>
<i>-- </i>
<strong>function</strong> love.draw()
    <i>-- velikost okna</i>
    <strong>local</strong> windowWidth = love.graphics.getWidth()
    <strong>local</strong> windowHeight = love.graphics.getHeight()
&nbsp;
    <i>-- velikost bitmapy</i>
    <strong>local</strong> imageWidth = image:getWidth()
    <strong>local</strong> imageHeight = image:getHeight()
&nbsp;
    <i>-- výpočet umístění bitmapy</i>
    <strong>local</strong> x = windowWidth/2 - imageWidth/2
    <strong>local</strong> y = windowHeight/2 - imageHeight/2
&nbsp;
    <i>-- zobrazení bitmapy</i>
    love.graphics.draw(image, x, y)
<strong>end</strong>
&nbsp;
<i>-- </i>
<i>--  Callback funkce zavolaná při stisku klávesy.</i>
<i>-- </i>
<strong>function</strong> love.keypressed(k)
    <strong>if</strong> k == 'escape' <strong>then</strong>
        love.event.quit()
    <strong>end</strong>
<strong>end</strong>
&nbsp;
<i>-- </i>
<i>--  finito</i>
<i>-- </i>
</pre>

<a href="http://fedora.cz/wp-content/uploads/2015/08/10.png"><img class="alignnone size-medium wp-image-5542" src="http://fedora.cz/wp-content/uploads/2015/08/10-450x350.png" alt="10" width="450" height="350" /></a>
<p><i>Obrázek 10: Screenshot pátého demonstračního příkladu.</i></p>



<p><a name="k13"></a></p>
<h2 id="k13">13. Další funkce pro 2D grafiku</h2>

<p>Před použitím funkcí pro vykreslování je nejprve vhodné buď vytvořit okno se zadanou velikostí, do nějž bude vykreslování prováděno, nebo nastavit celoobrazovkový grafický režim &ndash; <i>fullscreen mode</i> &ndash; ke kterému bude mít aplikace exkluzivní přístup, což znamená, že se pro celoobrazovkový režim alokuje část video paměti, do které bude mít přístup pouze jedna aplikace a při porušení této paměti systém sám požádá o překreslení celé scény. Okno či celoobrazovkový grafický režim lze nastavit funkcí <i>love.graphics.setMode()</i> (nověji <i>love.window.setMode()</i>), ovšem před voláním této funkce je vhodné pomocí <i>love.graphics.getModes()</i> (nověji <i>love.window.getFullscreenModes()</i>) nebo s&nbsp;využitím <i>love.graphics.checkMode()</i> zjistit, zda je daný grafický režim podporován (například na mnoha počítačích existují poměrně restriktivní omezení pro rozlišení celoobrazovkových režimů). Funkce <i>love.graphics.getModes()</i> vrátí seznam dostupných celoobrazovkových grafických režimů, zatímco funkce <i>love.graphics.checkMode()</i> zjistí, zda je možné použít grafický režim se zadaným rozlišením.</p>

<p>Při vytváření okna nebo přepnutí do celoobrazovkového režimu lze nastavit požadované horizontální a vertikální rozlišení, dále zvolit, zda se má při vykreslování čekat na vertikální synchronizaci (na prastarých :-) CRT monitorech se jedná o návrat paprsku do levého horního rohu obrazovky) a taktéž globálně povolit či zakázat antialiasing hran vykreslovaných obrazců (interně se pro nastavení antialiasu využívají funkce grafické knihovny <i>OpenGL</i>, která představuje standardizované aplikační rozhraní ke grafickým akcelerátorům).</p>



<p><a name="k14"></a></p>
<h2 id="k14">14. Zdrojové kódy dnešních demonstračních příkladů</h2>

<p>Všech pět demonstračních příkladů, s&nbsp;nimiž jsme se dnes seznámili, bylo uloženo do Git repositáře na GitHubu:</p>

<table>
<tr><th>#</th><th>Příklad</th><th>Zdrojový kód</th></tr>
<tr><td>1</td><td>example01</td><td><a href="https://github.com/tisnik/presentations/tree/master/love/example01">https://github.com/tisnik/presentations/tree/master/love/example01</a></td></tr>
<tr><td>2</td><td>example02</td><td><a href="https://github.com/tisnik/presentations/tree/master/love/example02">https://github.com/tisnik/presentations/tree/master/love/example02</a></td></tr>
<tr><td>3</td><td>example03</td><td><a href="https://github.com/tisnik/presentations/tree/master/love/example03">https://github.com/tisnik/presentations/tree/master/love/example03</a></td></tr>
<tr><td>4</td><td>example04</td><td><a href="https://github.com/tisnik/presentations/tree/master/love/example04">https://github.com/tisnik/presentations/tree/master/love/example04</a></td></tr>
<tr><td>5</td><td>example05</td><td><a href="https://github.com/tisnik/presentations/tree/master/love/example05">https://github.com/tisnik/presentations/tree/master/love/example05</a></td></tr>
</table>

<a href="http://fedora.cz/wp-content/uploads/2015/08/11.png"><img class="alignnone size-medium wp-image-5543" src="http://fedora.cz/wp-content/uploads/2015/08/11-450x350.png" alt="11" width="450" height="350" /></a>
<p><i>Obrázek 11: Některé běhové chyby jsou způsobeny vzájemnou nekompatibilitou jednotlivých verzí knihovny LÖVE a je nutné s&nbsp;nimi počítat a předcházet jim.</i></p>



<p><a name="k15"></a></p>
<h2 id="k15">15. Odkazy na Internetu</h2>

<ol>

<li>Domovská stránka systému LÖVE<br />
<a href="http://love2d.org/">http://love2d.org/</a>
</li>

<li>Dokumentace k&nbsp;systému LÖVE<br />
<a href="http://love2d.org/wiki/love">http://love2d.org/wiki/love</a>
</li>

<li>Domovská stránka programovacího jazyka Lua<br />
<a href="http://www.lua.org/ ">http://www.lua.org/ </a>
</li>

<li>Seriál o programovacím jazyku Lua (root.cz):<br />
<a href="http://www.root.cz/serialy/programovaci-jazyk-lua/">http://www.root.cz/serialy/programovaci-jazyk-lua/</a>
</li>

<li>Domovská stránka systému LÖVE<br />
<a href="http://love2d.org/">http://love2d.org/</a>
</li>

<li>Domovská stránka programovacího jazyka Lua<br />
<a href="http://www.lua.org/ ">http://www.lua.org/ </a>
</li>

<li>Web o Lieru, Gusanos, GeneRally, Atari atd.<br />
<a href="http://karelik.wz.cz/">http://karelik.wz.cz/</a>
</li>

<li>Web o Lieru, Gusanos<br />
<a href="http://karelik.wz.cz/gusanos.php">http://karelik.wz.cz/gusanos.php</a>
</li>

<li>GUSANOS<br />
<a href="http://gusanos.sourceforge.net/">http://gusanos.sourceforge.net/</a>
</li>

<li>GUSANOS Download<br />
<a href="http://sourceforge.net/projects/gusanos/">http://sourceforge.net/projects/gusanos/</a>
</li>

<li>Lua<br />
<a href="http://www.linuxexpres.cz/praxe/lua">http://www.linuxexpres.cz/praxe/lua</a>
</li>

<li>Lua<br />
<a href="http://cs.wikipedia.org/wiki/Lua">http://cs.wikipedia.org/wiki/Lua</a>
</li>

<li>Lua (programming language)<br />
<a href="http://en.wikipedia.org/wiki/Lua_(programming_language)">http://en.wikipedia.org/wiki/Lua_(programming_language)</a>
</li>

<li>The Lua Programming Language<br />
<a href="http://www.tiobe.com/index.php/paperinfo/tpci/Lua.html">http://www.tiobe.com/index.php/paperinfo/tpci/Lua.html</a>
</li>

<li>Lua Programming Gems<br />
<a href="http://www.lua.org/gems/">http://www.lua.org/gems/</a>
</li>

<li>LuaForge<br />
<a href="http://luaforge.net/">http://luaforge.net/</a>
</li>

<li>Forge project tree<br />
<a href="http://luaforge.net/softwaremap/trove_list.php">http://luaforge.net/softwaremap/trove_list.php</a>
</li>

<li>SdlBasic home page<br />
<a href="http://www.sdlbasic.altervista.org/main/">http://www.sdlbasic.altervista.org/main/</a>
</li>

<li>SdlBasic examples<br />
<a href="http://nitrofurano.linuxkafe.com/sdlbasic/">http://nitrofurano.linuxkafe.com/sdlbasic/</a>
</li>

<li>SdlBasic na Wikipedii<br />
<a href="http://en.wikipedia.org/wiki/SdlBasic">http://en.wikipedia.org/wiki/SdlBasic</a>
</li>

<li>Simple DirectMedia Layer<br />
<a href="http://en.wikipedia.org/wiki/Simple_DirectMedia_Layer">http://en.wikipedia.org/wiki/Simple_DirectMedia_Layer</a>
</li>

<li>SDLBASIC &ndash; The high-level interpreter for all?<br />
<a href="http://openbytes.wordpress.com/2008/11/08/sdlbasic-the-high-level-interpreter-for-all/">http://openbytes.wordpress.com/2008/11/08/sdlbasic-the-high-level-interpreter-for-all/</a>
</li>

<li>FreeBasic home page<br />
<a href="http://www.freebasic.net/">http://www.freebasic.net/</a>
</li>

<li>FreeBASIC (Wikipedia EN)<br />
<a href="https://en.wikipedia.org/wiki/FreeBASIC">https://en.wikipedia.org/wiki/FreeBASIC</a>
</li>

<li>FreeBASIC Wiki<br />
<a href="http://www.freebasic.net/wiki/wikka.php?wakka=FBWiki">http://www.freebasic.net/wiki/wikka.php?wakka=FBWiki</a>
</li>

<li>FreeBASIC Manual<br />
<a href="http://www.freebasic.net/wiki/wikka.php?wakka=DocToc">http://www.freebasic.net/wiki/wikka.php?wakka=DocToc</a>
</li>

<li>FreeBASIC (Wikipedia CZ)<br />
<a href="http://cs.wikipedia.org/wiki/FreeBASIC">http://cs.wikipedia.org/wiki/FreeBASIC</a>
</li>

<li>The Griffon Legend<br />
<a href="http://syn9.thingie.net/?table=griffonlegend">http://syn9.thingie.net/?table=griffonlegend</a>
</li>

<li>Seriál Letní škola programovacího jazyka Logo<br />
<a href="http://www.root.cz/serialy/letni-skola-programovaciho-jazyka-logo/">http://www.root.cz/serialy/letni-skola-programovaciho-jazyka-logo/</a>
</li>

<li>Scratch: oficiální stránka projektu<br />
<a href="http://scratch.mit.edu/">http://scratch.mit.edu/</a>
</li>

<li>Scratch: galerie projektů vytvořených ve Scratchi<br />
<a href="http://scratch.mit.edu/galleries/browse/newest">http://scratch.mit.edu/galleries/browse/newest</a>
</li>

<li>Scratch: nápověda<br />
<a href="file:///usr/share/scratch/Help/en/index.html">file:///usr/share/scratch/Help/en/index.html</a>
</li>

<li>Scratch: obrazovky nápovědy<br />
<a href="file:///usr/share/scratch/Help/en/allscreens.html">file:///usr/share/scratch/Help/en/allscreens.html</a>
</li>

<li>Scratch (Wikipedie CZ)<br />
<a href="http://cs.wikipedia.org/wiki/Scratch">http://cs.wikipedia.org/wiki/Scratch</a>
</li>

<li>Scratch (programming language)<br />
<a href="http://en.wikipedia.org/wiki/Scratch_(programming_language)">http://en.wikipedia.org/wiki/Scratch_(programming_language)</a>
</li>

<li>Scratch Modification<br />
<a href="http://wiki.scratch.mit.edu/wiki/Scratch_Modification">http://wiki.scratch.mit.edu/wiki/Scratch_Modification</a>
</li>

<li>Scratch Lowers Resistance to Programming<br />
<a href="http://www.wired.com/gadgetlab/2009/03/scratch-lowers/">http://www.wired.com/gadgetlab/2009/03/scratch-lowers/</a>
</li>

<li>Snap!<br />
<a href="http://snap.berkeley.edu/">http://snap.berkeley.edu/</a>
</li>

<li>Prostředí Snap!<br />
<a href="http://snap.berkeley.edu/snapsource/snap.html">http://snap.berkeley.edu/snapsource/snap.html</a>
</li>

<li>Alternatives to Scratch<br />
<a href="http://wiki.scratch.mit.edu/wiki/Alternatives_to_Scratch">http://wiki.scratch.mit.edu/wiki/Alternatives_to_Scratch</a>
</li>

<li>Basic-256 home page<br />
<a href="http://www.basic256.org/index_en">http://www.basic256.org/index_en</a>
</li>

<li>Basic-256 Language Documentation<br />
<a href="http://doc.basic256.org/doku.php">http://doc.basic256.org/doku.php</a>
</li>

<li>Basic-256 Art Gallery<br />
<a href="http://www.basic256.org/artgallery">http://www.basic256.org/artgallery</a>
</li>

<li>Basic-256 Tutorial<br />
<a href="http://www.basic256.org/tutorials">http://www.basic256.org/tutorials</a>
</li>

<li>Why BASIC?<br />
<a href="http://www.basic256.org/whybasic">http://www.basic256.org/whybasic</a>
</li>

<li>A book to teach ANYBODY how to program a computer (using BASIC)<br />
<a href="http://www.basicbook.org/">http://www.basicbook.org/</a>
</li>

<li>BASIC Computer Games (published 1978) - Hammurabi<br />
<a href="http://atariarchives.org/basicgames/showpage.php?page=78">http://atariarchives.org/basicgames/showpage.php?page=78</a>
</li>

<li>Hamurabi - zdrojový kód v BASICu<br />
<a href="http://www.dunnington.u-net.com/public/basicgames/HMRABI">http://www.dunnington.u-net.com/public/basicgames/HMRABI</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2015</small></p>
</body>
</html>

