<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Šestnáctibitové mikrořadiče TI řady MSP430 - dokončení popisu periferních modulů</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Šestnáctibitové mikrořadiče TI řady MSP430 - dokončení popisu periferních modulů</h1>

<h3>Pavel Tišnovský</h3>

<p></p>

<h1>Úvodník</h1>

<p>Šestnáctibitové mikrořadiče MSP430 firmy Texas Instruments jsme si z&nbsp;pohledu programátora popsali v&nbsp;předchozích dvou článcích. Ještě nám však zbývá se zmínit o dalších periferních modulech, kterými jsou tyto čipy vybaveny.</p>



<h2>Obsah</h2>

<p><a href="#k01">1. Šestnáctibitové mikrořadiče TI řady MSP430 - dokončení popisu periferních modulů</a></p>
<p><a href="#k02">2. Zdroje hodinového signálu</a></p>
<p><a href="#k03">3. Watchdog</a></p>
<p><a href="#k04">4. Čítače a časovače</a></p>
<p><a href="#k05">5. PWM &ndash; pulsně šířková modulace</a></p>
<p><a href="#k06">6. Napěťový komparátor</a></p>
<p><a href="#k07">7. Digitálně-analogový převodník</a></p>
<p><a href="#k08">8. Analogově-digitální převodník</a></p>
<p><a href="#k09">9. Ovládání LCD</a></p>
<p><a href="#k10">10. Modul pro výpočet CRC</a></p>
<p><a href="#k11">11. Mikrořadiče vybavené pamětí FRAM</a></p>
<p><a href="#k12">12. Odkazy na Internetu</a></p>



<p><a name="k01"></a></p>
<h2 id="k01">1. Šestnáctibitové mikrořadiče TI řady MSP430 - dokončení popisu periferních modulů</h2>

<p><a
href="https://www.root.cz/clanky/sestnactibitove-mikroradice-ti-rady-msp430-instrukcni-sada-a-periferni-moduly/">V&nbsp;předchozím
článku</a> jsme si kromě dokončení popisu instrukční sady šestnáctibitových
mikroprocesorů řady <i>MSP430</i> popsali i některé typické periferní moduly,
které na těchto čipech většinou nalezneme. Zmiňovali jsme se především o
hardwarové násobičce (ta totiž, možná poněkud překvapivě, není součástí
aritmeticko-logické jednotky), o paralelních portech s&nbsp;individuálně
konfigurovatelnými a adresovatelnými piny (GPIO) a taktéž o sériových portech a
sběrnicích &ndash; sem spadají především UART, SPI a I<sup>2</sup>C. Dnes popis
periferních modulů dokončíme. Budeme se zabývat například subsystémem pro
generování hodinových signálů, dále watchdogem, čítači a časovači, modulům
určeným pro pulsně šířkovou modulaci, D/A a A/D převodníkům, ale nezapomeneme
ani na modul pro ovládání LCD a modul pro výpočet CRC (16bitového). Na závěr se
zmíníme o velmi zajímavé technologii FRAM, kterou některé mikrořadiče firmy TI
používají.</p>



<p><a name="k02"></a></p>
<h2 id="k02">2. Zdroje hodinového signálu</h2>

<p>Čipy s&nbsp;mikrořadičovým jádrem MSP430 obsahují modulární a plně
konfigurovatelný systém určený pro generování a využití hodinových signálů. Je
tomu tak z&nbsp;toho důvodu, že u mnoha aplikací, kde jsou tyto čipy použity
(typicky se jedná o mikrořadič napájený baterií) je nutné splnit některé mnohdy
protichůdné požadavky:</p>

<ul>

<li>Aplikace může dlouhou dobu běžet v&nbsp;režimu nízké spotřeby a tím pádem i
požadované frekvence hodinových signálů mohou být nízké, mnohdy jen jednotky
kHz (jak uvidíme dále, patří mezi oblíbené frekvence hodnoty 32,000 kHz a
32,768 kHz).</li>

<li>Naopak se očekává, že v&nbsp;určitých okamžicích musí mikrořadič zpracovat
větší množství dat a musí být tedy dostatečně rychlý (vysoká frekvence
hodinových signálů). Ostatně kdyby tomu tak nebylo, je použití
šestnáctibitových mikrořadičů zbytečný luxus a mohly by se namísto nich použít
jednodušší řadiče typu PIC atd.</li>

<li>U dalších aplikací se vyžaduje přesné časování, a to mnohdy i ve chvíli,
kdy je mikrořadič použit v&nbsp;prostředí s&nbsp;velkými teplotními výkyvy
(průmyslové aplikace). Zde je většinou nutné použít externích krystalů pro
stabilizaci signálu.</li>

<li>Naopak existují mnohé aplikace mikrořadičů, kde by bylo z&nbsp;různých
důvodů (konstrukce, cena, spotřeba) zbytečné používat externí krystaly; jejich
absence se samozřejmě projeví v&nbsp;nižší přesnosti generování hodinových
signálů.</li>

<li>U těch nejmenších čipů je v&nbsp;některých případech zbytečné plýtvat dvěma
piny na připojení externího krystalu.</li>

<li>Existují zapojení, v&nbsp;nichž lze využít společný zdroj hodinových
signálů nebo si hodinový signál &bdquo;ukrást&ldquo; z&nbsp;jiného čipu.</li>

</ul>

<p>Z&nbsp;tohoto důvodu používají čipy MSP430 takzvaný <i>Unified Clock
System</i> s&nbsp;až pěti zdroji a třemi výstupními hodinovými signály. Mezi
vstupy patří:</p>

<table>
<tr><th>#</th><th>Zkratka</th><th>Význam</th></tr>
<tr><td>1</td><td>XT1CLK</td><td>oscilátor, který může být stabilizován krystalem s&nbsp;frekvencí typicky 4MHz až 32MHz, lze však použít i krystal 32,000 kHz nebo 32,768 kHz (známý například z&nbsp;digitálek)</td></tr>
<tr><td>2</td><td>XT2CLK</td><td>dtto jako XT1CLK, ovšem tento zdroj je nepovinný (doplňkový, a to jen na některých čipech)</td></tr>
<tr><td>2</td><td>VLOCLK</td><td>Very Low power Oscillator, jeho typická frekvence je 10kHz (záleží na čipu), nevyžaduje žádné externí součástky</td></tr>
<tr><td>3</td><td>REFOCLK</td><td>oscilátor s&nbsp;frekvencí 32kHz</td></tr>
<tr><td>4</td><td>DCOCLK</td><td>Digitally Controlled Oscillator, taktéž interní oscilátor</td></tr>
</table>

<p>Z&nbsp;těchto zdrojů se na základě konfigurace vybírají tři hodinové
signály. Každý hodinový signál je možné, opět s&nbsp;využitím konfiguračních
registrů, dělit konstantami 2, 4, 8, 16 či 32:</p>

<table>
<tr><th>#</th><th>Zkratka</th><th>Celý název</th><th>Význam</th></tr>
<tr><td>1</td><td>MCLK</td><td>Main Clock</td><td>hlavní hodinový signál používaný vlastním procesorem</td></tr>
<tr><td>2</td><td>SMCLK</td><td>Sub-Main Clock</td><td>hodinový signál, který je rozveden do periferních modulů</td></tr>
<tr><td>3</td><td>ACLK</td><td>Auxiliary Clock</td><td>lze taktéž použít periferními moduly (a vybírat tak použitou frekvenci)</td></tr>
</table>



<p><a name="k03"></a></p>
<h2 id="k03">3. Watchdog</h2>

<p>Tento modul, který je používaný i v&nbsp;mnoha dalších mikrořadičích, slouží
k&nbsp;automatickému restartu čipu ve chvíli, kdy software z&nbsp;nějakého
důvodu přestane reagovat, dostane se do nekonečné smyčky apod. Princip, na němž
je watchdog postaven, je ve skutečnosti velmi jednoduchý &ndash; jedná se o
samostatně běžící 16bitový či u některých čipů i 32bitový čítač, který je
automaticky restartován (vynulován) ve chvíli, kdy software
&bdquo;nakrmí&ldquo; hlídacího psa, zde konkrétně zápisem bitu
<strong>WDTCNTCL</strong> do registru <strong>WDTCTL</strong>. Toto
&bdquo;krmení&ldquo; je nutné provádět pravidelně, protože pokud čítač překročí
nastavený interval, provede reset mikrořadiče. To je v&nbsp;mnoha případech
mnohem lepší, než aby mikrořadič setrval v&nbsp;nějaké nekonečné smyčce či
v&nbsp;čekání na přerušení, které nepřijde (požadované chování nejenom u
řídicích systémů).</p>

<p>Konfigurační a současně i řídicí registr <strong>WDTCTL</strong>, kterým se
konfiguruje funkce hlídacího psa, je zvláštní tím, že při zápisu je vždy nutné
do horního bajtu zapsat &bdquo;heslo&ldquo; s&nbsp;hodnotou 0x05; zápis navíc
vždy musí být proveden v&nbsp;šestnáctibitovém režimu (nikoli po bajtech).
Pokud je do horního bajtu zapsána jiná hodnota, může to znamenat, že software
je v&nbsp;natolik divném stavu, že pravděpodobně náhodně či ve smyčce zapisuje
do paměti či do řídicích registrů, což se opět může vyřešit resetem.</p>

<p>Čítač, na němž je watchdog založen, může být zvyšován vybraným hodinovým
signálem (VLOCLK, SMCLK, ACLK) a je možné zvolit, jaká hodnota čítače povede
k&nbsp;resetu (navíc se nastaví příznak, takže po resetu lze otestovat, proč
k&nbsp;němu vlastně došlo). U menších čipů lze zvolit čtyři kritické hodnoty
čítače, u novějších čipů je to šestnáct hodnot. Při použití hodinového signálu
o frekvenci 32,768 kHz (používaný v&nbsp;digitálkách) a 32bitového watchdogu
tak může maximální doba mezi &bdquo;krmeními&ldquo; hlídacího psa dosahovat
intervalu od cca 1,95 ms až po cca osmnáct hodin (včetně možnosti volby přesně
sekundového intervalu).</p>



<p><a name="k04"></a></p>
<h2 id="k04">4. Čítače a časovače</h2>

<p>Nedílnou součástí prakticky všech mikrořadičů jsou čítače a časovače,
protože měření časového intervalu popř.&nbsp;načasování nějaké činnosti
(přepnutí hodnoty na GPIO pinu, zahájení vysílání, otestování hodnoty vstupního
čidla atd.) se vyskytuje v&nbsp;mnoha aplikacích, v&nbsp;nichž se mikrořadiče
používají. Mikrořadiče s&nbsp;jádrem MSP430 jsou v&nbsp;oblasti čítačů a
časovačů velmi variabilní, protože ty nejjednodušší čipy mají pouze jediný
šestnáctibitový čítač, zatímco na druhé straně výkonnostního i cenového spektra
nalezneme mikrořadič (kupodivu jen jediný model) se šesti šestnáctibitovými
čítači. Nejtypičtější čipy (je jich dnes 192 z&nbsp;celkového počtu 525)
obsahují čtyři šestnáctibitové mikrořadiče, což je pro naprostou většinu
aplikací dostačující.</p>

<p>Typický časovač implementovaný na čipu MSP430 je konfigurovatelný a může
pracovat v&nbsp;několika režimech. V&nbsp;režimu časovače je možné
s&nbsp;každou vzestupnou hranou vybraného hodinového signálu zvýšit či naopak
snížit hodnotu šestnáctibitového počitadla. Hodinovým signálem může být ACLK či
SMCLK, navíc je možné frekvenci signálu nejprve podělit hodnotou 2, 4 či 8.
Časovač může hodnotu svého počitadla zvyšovat od nuly do nastavené hodnoty
(potom dojde k&nbsp;vynulování počitadla), zvyšovat ji postupně od nuly do
0xffff, nebo počitadlo zvyšovat až do nastavené hodnoty a potom ji opět
snižovat směrem k&nbsp;nule.</p>

<p>Implementována je i funkce zachycení (<i>capture</i>) aktuální hodnoty
časovače při vzniku nějaké události, například ve chvíli, kdy se objeví
testovaný signál na zvoleném vstupním pinu. Čip v&nbsp;této chvíli automaticky
zkopíruje aktuální hodnotu čítače do k&nbsp;tomu určeného záchytného registru
(či registrů), takže není nutné implementovat přerušovací rutinu a složitě
počítat, kolik času vlastně uplynulo od vzniku události až po provedení
instrukce pro přečtení hodnoty časovače.</p>



<p><a name="k05"></a></p>
<h2 id="k05">5. PWM &ndash; pulsně šířková modulace</h2>

<p>Čítače lze použít i pro některé další užitečné funkce. Poměrně často se
setkáme s&nbsp;použitím pulsně šířkové modulace neboli <i>PWM (pulse width
modulation)</i>. Při implementaci PWM je možné využít časovač nakonfigurovaný
do režimu porovnávání (<i>compare</i>), který je v&nbsp;určitém ohledu opačný
k&nbsp;režimu zachycení (<i>capture</i>). Pokud počitadlo časovače nastaveného
do režimu porovnávání dosáhne specifikované hodnoty (uložené v&nbsp;tom určeném
pracovním registr), může se automaticky provést jedna z&nbsp;nastavených
operací:</p>

<ul>
<li>Nastavení pinu na jedničku (vysoká úroveň).</li>
<li>Nastavení pinu na nulu (nízká úroveň).</li>
<li>Přepnutí pinu z 0 na 1 či naopak.</li>
<li>Nastavení na 1/vynulování (pokud se používají dvě hodnoty pro porovnání)</li>
<li>Vynulování/nastavení na 1 (pokud se používají dvě hodnoty pro porovnání)</li>
<li>Přepnutí/vynulování (pokud se používají dvě hodnoty pro porovnání)</li>
<li>Přepnutí/nastavení na 1 (pokud se používají dvě hodnoty pro porovnání)</li>
</ul>



<p><a name="k06"></a></p>
<h2 id="k06">6. Napěťový komparátor</h2>

<p>Většina čipů MSP430 je vybavena i napěťovým komparátorem s&nbsp;jedním či
několika přepínanými vstupy. Komparátor sleduje analogové hodnoty přivedené na
piny VIN+ a VIN-. Pokud je napětí mezi VIN+ a VIN- kladné, nastaví se výstup
komparátoru CAOUT na logickou hodnotu 1, v&nbsp;opačném případě je nastaven na
hodnotu 0. Navíc je možné při detekci změny či naopak při dosažení hodnoty
CAOUT=1 resp.&nbsp;CAOUT=0 vyvolat přerušení. Na piny VIN+ a VIN- je možné buď
přivádět externí signál nebo je možné na zvolený pin přivést referenční napětí
generované samotným mikrořadičem. Za referenční napětí lze zvolit 1/4 Ucc či
1/2 Ucc (napájecího napětí čipu), další napětí je již nutné vytvořit například
odporovým děličem (a obětovat pro něj jeden z&nbsp;pinů). Vzhledem k&nbsp;tomu,
že ve chvíli, kdy je napětí mezi VIN+ a VIN- blízké nule, může docházet
k&nbsp;oscilacím na výstupu komparátoru, lze jedním řídicím bitem povolit
použití výstupního RC filtru, který dokáže tyto oscilace omezit (ovšem jejich
četnost závisí na mnoha dalších faktorech, například na vyhlazení napájecího
napětí, rušení od dalších modulů či součástek apod.).</p>



<p><a name="k07"></a></p>
<h2 id="k07">7. Digitálně-analogový převodník</h2>

<p>Některé mikrořadiče MSP430 jsou vybaveny digitálně-analogovým převodníkem
(DAC). Ten je většinou buď desetibitový či dvanáctibitový (v&nbsp;obou
případech je však možné počet bitů snížit na osm). Číslicová hodnota
v&nbsp;rozsahu 0..2<sup>8</sup>-1, 0..2<sup>10</sup>-1</p> či
0..2<sup>12</sup>-1, která je do DAC zapsána, je nejprve překódována a následně
převedena na napěťovou úroveň v&nbsp;rozsahu 0V až do Uref nebo 0V až
3&times;Uref, kde úroveň referenčního napětí Uref je konfigurovatelná. Buď se
může jednat o externí referenční napětí přivedené na k&nbsp;tomu zvolený pin či
o interní referenční napětí. Navíc je možné zvolit, jak se má vstupní číslicová
hodnota překódovat &ndash; je totiž možné využít i takový režim, kdy je vstupní
hodnota nejprve posunuta či kdy je chápána jako číslo se znaménkem (konkrétně
s&nbsp;dvojkovým doplňkem). Další konfigurační volbou se může DAC nastavit do
režimu, kdy je hodnota zapsaná do datového registru automaticky převedena na
výstup v&nbsp;závislosti na stavu zvoleného časovače.</p>



<p><a name="k08"></a></p>
<h2 id="k08">8. Analogově-digitální převodník</h2>

<p>Při připojování některých typů čidel může být velmi užitečný i
analogově-digitální převodník neboli ADC popř. A/D převodník. Jednotlivé čipy
MSP430 se od sebe v&nbsp;tomto ohledu velmi odlišují, neboť nabízí A/D
převodníky s&nbsp;různým počtem vstupních kanálů i s&nbsp;různým počtem
kvantizačních úrovní (tedy i přesností) a rychlostí převodu i s&nbsp;rozdílnou
vnitřní implementací (k&nbsp;dispozici jsou například i 24bitové sigma delta
převodníky). Mezi typické konfigurace patří osmibitový A/D převodník se čtyřmi
přepínanými vstupními kanály, desetibitový A/D převodník s&nbsp;osmi kanály,
dvanáctibitový A/D převodník s&nbsp;dvanácti kanály a konečně již zmíněné sigma
delta převodníky s&nbsp;rozlišením od šestnácti bitů do 24 bitů. Velký počet
vstupních kanálů sice může vypadat lákavě, ovšem naprostá většina čipů MSP430
musí pro každý pin použít několik funkcí, tj.&nbsp;pokud se pin využívá pro A/D
převodník, ztrácí další funkcionalitu (GPIO, sběrnice atd.). A/D převodník
taktéž obsahuje generátor referenčního napětí, který se používá i pro D/A
převodník. Interní referenční napětí může dosahovat 1,5 či 2,5 V.</p>



<p><a name="k09"></a></p>
<h2 id="k09">9. Ovládání LCD</h2>

<p>Poměrně velká skupina mikrořadičů MSP430, konkrétně 210 typů z&nbsp;525
aktuálně dostupných konfigurací, obsahuje i modul pro ovládání LCD. Nejedná se
však o dotykové LCD s&nbsp;velkým rozlišením, ale většinou pouze o numerické
LCD s&nbsp;různým počtem segmentů (až do hranice 448), přičemž si pod pojmem
segment můžeme představit jednu &bdquo;čárku&ldquo; na klasické číslici složené
ze sedmi segmentů nebo libovolný obrázek, který je na masce LCD vytvořen (na
termostatu se může jednat o ikony slunce, měsíce, sněhové vločky a kdovíčeho
dalšího). Takové LCD většinou neumožňují přímou adresaci jednotlivých segmentů
(počet vývodů by byl neúměrně vysoký). Namísto toho je nutné segmenty vybírat
v&nbsp;matici, navíc je nutné použít střídavé napětí a nikoli napětí
stejnosměrné. Všechny tyto činnosti má na starosti modul pro ovládání LCD,
který podporuje různé uspořádání čipů (různý počet řádků v&nbsp;matici). Navíc
lze měnit i kontrast zobrazení změnou střídy a/nebo napětí přivedeného na
segmenty.</p>

<p>Poznámka: LCD s&nbsp;typicky jedním až čtyřmi textovými řádky (příkladem je
&bdquo;krabička&ldquo; pro ovládání alarmu), někdy doplněné o možnost <a
href="http://www.circuitvalley.com/2012/02/lcd-custom-character-hd44780-16x2.html">vytvořit
si vlastní znakovou sadu</a>, jsou většinou vybaveny vlastním řadičem,
s&nbsp;nímž může mikrořadič komunikovat po paralelní sběrnici (méně časté) či
po sběrnici sériové (v&nbsp;závislosti na konkrétním modelu). Paradoxně může
být řadič takového displeje složitější než vlastní MCU.</p>



<p><a name="k10"></a></p>
<h2 id="k10">10. Modul pro výpočet CRC</h2>

<p>Některé mikrořadiče s&nbsp;jádrem MSP430 obsahují i speciální modul určený
pro výpočet CRC, konkrétně pro výpočet CRC-16. Existence tohoto modulu vlastně
nemusí být příliš překvapivá, protože CRC se používá v&nbsp;mnoha přenosových
protokolech a jeho hardwarová implementace je jednoduchá (posuvný registr
doplněný o kombinační logiku). Pokud je tento modul na čipu nainstalován, mají
programátoři většinou k&nbsp;dispozici následující čtyři registry; pouze
některé čipy neobsahují registry s&nbsp;otočenými bity. Všechny registry jsou
šestnáctibitové, ovšem čtení i zápis může probíhat po bajtech:</p>

<table>
<tr><th>Zkratak</th><th>Jméno registru</th><th>Význam</th></tr>
<tr><td>CRCDI</td><td>CRC Data In</td><td>postupné vkládání vstupního proudu bitů</td></tr>
<tr><td>CRCDIB</td><td>CRC Data In Reverse Byte</td><td>dtto, ale pro protokoly, kde je význam LSB a MSB prohozen</td></tr>
<tr><td>CRCINIRES</td><td>CRC Initialization and Result</td><td>inicializační a vypočtená hodnota CRC</td></tr>
<tr><td>CRCINIRESR</td><td>CRC Result Reverse</td><td>výsledek, ale s&nbsp;opačným seřazením bitů</td></tr>
</table>

<p>Vlastní výpočet CRC probíhá následujícím způsobem:</p>

<ol>

<li>Do registru <strong>CRCINIRES</strong> se zapíše inicializační hodnota,
typicky 0x000 nebo 0xffff. Tím je vlastní výpočet zahájen.</li>

<li>Data, pro něž se výpočet CRC provádí, se postupně zapisují do registru
<strong>CRCDI</strong> nebo <strong>CRCDIB</strong> v&nbsp;závislosti na
použitém protokolu.</li>

<li>Po zápisu všech dat je možné z&nbsp;registru <strong>CRCINIRES</strong>
popř.&nbsp;<strong>CRCINIRESR</strong> jednoduše přečíst výsledek a porovnat ho
s&nbsp;předpokládanou hodnotou.</li>

</ol>



<p><a name="k11"></a></p>
<h2 id="k11">11. Mikrořadiče vybavené pamětí FRAM</h2>

<p>Některé čipy MSP430 obsahují paměť <i>FRAM</i>, což je zkratka znamenající
&bdquo;Ferroelectric Random Access Memory&ldquo;. Jedná se o nevolatilní paměť,
tedy o paměť, která zachová svůj obsah i při vypnutí napájení. Oproti klasickým
a dnes tak populárním pamětem FLASH (AND či OR) je však zápis do <i>FRAM</i>
rychlejší a především je možné provést mnohem větší počet zápisových cyklů (až
do teoretické hodnoty 10<sup>14</sup>). Navíc se při zápisu v&nbsp;porovnání
s&nbsp;Flash vyžaduje nepoměrně menší množství energie. Z&nbsp;tohoto důvodu se
může vyplatit použít na jednom čipu hned tři typy pamětí: statickou RAM pro
běžné operace, Flash pro uložení programového kódu (ten se nemění příliš často,
navíc se při programování může použít silnější zdroj a nikoli pouze baterie) a
FRAM pro úschovu těch stavových informací, které se mohou často měnit a které
je zapotřebí zachovat i při výpadku napájení (či při výměně baterie). Touto
velmi zajímavou technologií se budeme zabývat v&nbsp;samostatném článku.</p>



<p><a name="k12"></a></p>
<h2 id="k12">12. Odkazy na Internetu</h2>

<ol>

<li>Ferroelectric RAM<br />
<a href="https://en.wikipedia.org/wiki/Ferroelectric_RAM">https://en.wikipedia.org/wiki/Ferroelectric_RAM</a>
</li>

<li>Cyclic redundancy check<br />
<a href="https://en.wikipedia.org/wiki/Cyclic_redundancy_check">https://en.wikipedia.org/wiki/Cyclic_redundancy_check</a>
</li>

<li>Cyklický redundantní součet<br />
<a href="https://cs.wikipedia.org/wiki/Cyklick%C3%BD_redundantn%C3%AD_sou%C4%8Det">https://cs.wikipedia.org/wiki/Cyklick%C3%BD_redundantn%C3%AD_sou%C4%8Det</a>
</li>

<li>MSP430 Programming Tutorial Pt/1<br />
<a href="http://coder-tronics.com/msp430-programming-tutorial-pt1/">http://coder-tronics.com/msp430-programming-tutorial-pt1/</a>
</li>

<li>MSP430 Programming Tutorial Pt/2<br />
<a href="http://coder-tronics.com/msp430-programming-tutorial-pt2/">http://coder-tronics.com/msp430-programming-tutorial-pt2/</a>
</li>

<li>MSP430 Timer PWM Tutorial<br />
<a href="http://coder-tronics.com/msp430-timer-pwm-tutorial/">http://coder-tronics.com/msp430-timer-pwm-tutorial/</a>
</li>

<li>Timers and Clocks and PWM! Oh My!<br />
<a href="http://www.msp430launchpad.com/2010/07/timers-and-clocks-and-pwm-oh-my.html">http://www.msp430launchpad.com/2010/07/timers-and-clocks-and-pwm-oh-my.html</a>
</li>

<li>MSP430FR413x Mixed-Signal Microcontrollers (Rev. B)<br />
<a href="http://www.ti.com/product/msp430fr4133/datasheet">http://www.ti.com/product/msp430fr4133/datasheet</a>
</li>

<li>MSP430 Development Hardware<br />
<a href="http://www.argenox.com/library/msp430/msp430-development-hardware-chapter-1/">http://www.argenox.com/library/msp430/msp430-development-hardware-chapter-1/</a>
</li>

<li>MSP430™ ultra-low-power Microcontrollers<br />
<a href="http://www.ti.com/lsds/ti/microcontrollers_16-bit_32-bit/msp/overview.page?HQS=msp430">http://www.ti.com/lsds/ti/microcontrollers_16-bit_32-bit/msp/overview.page?HQS=msp430</a>
</li>

<li>An introduction to the TI MSP430 low-power microcontrollers<br />
<a href="http://mspgcc.sourceforge.net/manual/c68.html">http://mspgcc.sourceforge.net/manual/c68.html</a>
</li>

<li>MSP430 LaunchPad Tutorials<br />
<a href="http://processors.wiki.ti.com/index.php/MSP430_LaunchPad_Tutorials">http://processors.wiki.ti.com/index.php/MSP430_LaunchPad_Tutorials</a>
</li>

<li>LaunchPad MSP430 Assembly Language Tutorial<br />
<a href="http://robotics.hobbizine.com/asmlau.html">http://robotics.hobbizine.com/asmlau.html</a>
</li>

<li>TI 16-bit and 32-bit microcontrollers<br />
<a href="http://www.ti.com/lsds/ti/microcontrollers_16-bit_32-bit/overview.page">http://www.ti.com/lsds/ti/microcontrollers_16-bit_32-bit/overview.page</a>
</li>

<li>TI MSP430 (Wikipedia)<br />
<a href="https://en.wikipedia.org/wiki/TI_MSP430">https://en.wikipedia.org/wiki/TI_MSP430</a>
</li>

<li>Introduction to Getting Started with MSP430<br />
<a href="http://www.argenox.com/library/msp430/msp430-preface-intro/">http://www.argenox.com/library/msp430/msp430-preface-intro/</a>
</li>

<li>H8/300H Series Software Manual<br />
<a href="https://www.renesas.com/en-us/doc/products/mpumcu/001/rej09b0213_h8300h.pdf">https://www.renesas.com/en-us/doc/products/mpumcu/001/rej09b0213_h8300h.pdf</a>
</li>

<li>Renesas H8/300H Series Manuals<br />
<a href="https://www.manualslib.com/products/Renesas-H8-300h-Series-2312446.html">https://www.manualslib.com/products/Renesas-H8-300h-Series-2312446.html</a>
</li>

<li>H8 Family<br />
<a href="https://en.wikipedia.org/wiki/H8_Family">https://en.wikipedia.org/wiki/H8_Family</a>
</li>

<li>H8/300 and H8/300L<br />
<a href="http://nah6.com/~itsme/download/ibutton/h8_8bit.pdf">http://nah6.com/~itsme/download/ibutton/h8_8bit.pdf</a>
</li>

<li>H8 Family<br />
<a href="https://www.renesas.com/en-us/products/microcontrollers-microprocessors/h8.html">https://www.renesas.com/en-us/products/microcontrollers-microprocessors/h8.html</a>
</li>

<li>(GCC) Status of Supported Architectures from Maintainers' Point of View<br />
<a href="https://gcc.gnu.org/backends.html">https://gcc.gnu.org/backends.html</a>
</li>

<li>(GCC) H8/300 Options<br />
<a href="https://gcc.gnu.org/onlinedocs/gcc/H8_002f300-Options.html#H8_002f300-Options">https://gcc.gnu.org/onlinedocs/gcc/H8_002f300-Options.html#H8_002f300-Options</a>
</li>

<li>GCC for SuperH,H8/300,AVR<br />
<a href="http://mes.osdn.jp/h8/gcc.html">http://mes.osdn.jp/h8/gcc.html</a>
</li>

<li>H8/3802, 38002S, 38004, 38104 (manuály k&nbsp;čipům)<br />
<a href="https://www.renesas.com/en-us/document/hw-manual?hwLayerShowFlg=true&prdLayerId=184&layerName=H8%252F3802%252C%2B38002S%252C%2B38004%252C%2B38104&coronrService=document-prd-search&hwDocUrl=%2Fen-us%2Fdoc%2Fproducts%2Fmpumcu%2F001%2Frej09b0024_h83802.pdf&hashKey=c5e1fa0a18c01e6c789bc7b5c0184ed9">https://www.renesas.com/en-us/document/hw-manual?hwLayerShowFlg=true&prdLayerId=184&layerName=H8%252F3802%252C%2B38002S%252C%2B38004%252C%2B38104&coronrService=document-prd-search&hwDocUrl=%2Fen-us%2Fdoc%2Fproducts%2Fmpumcu%2F001%2Frej09b0024_h83802.pdf&hashKey=c5e1fa0a18c01e6c789bc7b5c0184ed9</a>
</li>

<li>Addressing mode (Wikipedia)<br />
<a href="https://en.wikipedia.org/wiki/Addressing_mode">https://en.wikipedia.org/wiki/Addressing_mode</a>
</li>

<li>Renesas SH Instruction Set Summary<br />
<a href="http://shared-ptr.com/sh_insns.html">http://shared-ptr.com/sh_insns.html</a>
</li>

<li>SH-4 RISC Processor by HITACHI<br />
<a href="http://www.cs.umd.edu/~meesh/cmsc411/website/projects/risc/risc.htm">http://www.cs.umd.edu/~meesh/cmsc411/website/projects/risc/risc.htm</a>
</li>

<li>SH-4 RISC Processor<br />
<a href="http://www.cs.umd.edu/~meesh/cmsc411/website/projects/risc/sh-4.htm">http://www.cs.umd.edu/~meesh/cmsc411/website/projects/risc/sh-4.htm</a>
</li>

<li>SuperH RISC engine Family Features<br />
<a href="https://www.renesas.com/en-us/products/microcontrollers-microprocessors/superh/superh-features.html">https://www.renesas.com/en-us/products/microcontrollers-microprocessors/superh/superh-features.html</a>
</li>

<li>Orthogonal instruction set<br />
<a href="https://en.wikipedia.org/wiki/Orthogonal_instruction_set">https://en.wikipedia.org/wiki/Orthogonal_instruction_set</a>
</li>

<li>Status Register<br />
<a href="https://en.wikipedia.org/wiki/Status_register">https://en.wikipedia.org/wiki/Status_register</a>
</li>

<li>6800 Instruction Set<br />
<a href="http://www.electronics.dit.ie/staff/tscarff/6800/Instructions/instructions.htm">http://www.electronics.dit.ie/staff/tscarff/6800/Instructions/instructions.htm</a>
</li>

<li>Assembly language today<br />
<a href="http://beust.com/weblog/2004/06/23/assembly-language-today/">http://beust.com/weblog/2004/06/23/assembly-language-today/</a>
</li>

<li>Calling subroutines<br />
<a href="http://infocenter.arm.com/help/index.jsp?topic=/com.arm.doc.kui0100a/armasm_cihcfigg.htm">http://infocenter.arm.com/help/index.jsp?topic=/com.arm.doc.kui0100a/armasm_cihcfigg.htm</a>
</li>

<li>Art of Assembly - Arithmetic Instructions<br />
<a href="http://oopweb.com/Assembly/Documents/ArtOfAssembly/Volume/Chapter_6/CH06-2.html">http://oopweb.com/Assembly/Documents/ArtOfAssembly/Volume/Chapter_6/CH06-2.html</a>
</li>

<li>X86 Assembly/Arithmetic<br />
<a href="https://en.wikibooks.org/wiki/X86_Assembly/Arithmetic">https://en.wikibooks.org/wiki/X86_Assembly/Arithmetic</a>
</li>

<li>ARM subroutines &amp; program stack<br />
<a href="http://www.toves.org/books/armsub/">http://www.toves.org/books/armsub/</a>
</li>

<li>Programming from the Ground Up Book - Summary<br />
<a href="http://savannah.nongnu.org/projects/pgubook/">http://savannah.nongnu.org/projects/pgubook/</a>
</li>

<li>The 6502 overflow flag explained mathematically <br />
<a href="http://www.righto.com/2012/12/the-6502-overflow-flag-explained.html">http://www.righto.com/2012/12/the-6502-overflow-flag-explained.html</a>
</li>

<li>CRC16-CCITT<br />
<a href="http://srecord.sourceforge.net/crc16-ccitt.html">http://srecord.sourceforge.net/crc16-ccitt.html</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2016</small></p>
</body>
</html>

