<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Výpočty v systému pevné řádové čárky VI</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff; font-family: arial, helvetica, sans-serif;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Výpočty v systému pevné řádové čárky VI</h1>

<h3>Pavel Tišnovský</h3>

<p></p>

<h1>Úvodník</h1>

<p>V šesté části seriálu věnovaného matematickým výpočtům s čísly uloženými ve formátu pevné i plovoucí řádové binární čárky si podrobněji popíšeme čtyři základní formy uložení číselných hodnot v operační paměti počítače, včetně významu jedničkového a dvojkového doplňku při práci se zápornými hodnotami. Také si řekneme, jakými vlastnostmi oplývají čísla uložená v této formě.</p>



<h1>Obsah</h1>
<p>
<a href="#k01">1. Čtyři základní formy binární reprezentace číselných hodnot</a><br />
<a href="#k02">2. Kladná čísla s&nbsp;pevnou řádovou binární čárkou</a><br />
<a href="#k03">3. Celá kladná čísla</a><br />
<a href="#k04">4. Jedničkový doplněk</a><br />
<a href="#k05">5. Dvojkový doplněk a čísla s&nbsp;pevnou řádovou binární čárkou</a><br />
<a href="#k06">6. Základní vlastnosti čísel reprezentovaných v&nbsp;systému pevné řádové čárky</a><br />
&nbsp; &nbsp; &nbsp;<a href="#k061">6.1 Počet bitů</a><br />
&nbsp; &nbsp; &nbsp;<a href="#k062">6.2 Rozsah hodnot</a><br />
&nbsp; &nbsp; &nbsp;<a href="#k063">6.3 Platnost aritmetické operace součtu či rozdílu</a><br />
&nbsp; &nbsp; &nbsp;<a href="#k064">6.4 Rozsah výsledků po aritmetické operaci sčítání</a><br />
&nbsp; &nbsp; &nbsp;<a href="#k065">6.5 Rozsah výsledků po provedené aritmetické operaci násobení</a><br />
&nbsp; &nbsp; &nbsp;<a href="#k066">6.6 Počet bitů pro uložení výsledků provedené aritmetické operace dělení</a><br />
&nbsp; &nbsp; &nbsp;<a href="#k067">6.7 Operace bitového posunu</a><br />
<a href="#k07">7. Obsah sedmého pokračování tohoto seriálu</a><br />
</p>



<p><a name="k01"></a></p>
<h1>1. Čtyři základní formy binární reprezentace číselných hodnot</h1>

<p>V&nbsp;úvodní části tohoto seriálu jsme si popsali přednosti a zápory
použití číselných hodnot uložených ve formátu pevné řádové binární čárky. Také
jsme si stručně vysvětlili rozdíly mezi touto reprezentací (zkráceně nazývanou
<strong>FX formát</strong>) a reprezentací číselných hodnot za použití plovoucí
řádové binární čárky (<strong>FP formát</strong>). V&nbsp;dalším textu se již
budeme zcela výhradně (resp.&nbsp;až na konverze mezi numerickými datovými
typy) zabývat pouze FX formátem a stručně si popíšeme čtyři základní formy
binární reprezentace číselných hodnot. Bude se jednat o způsob popisu:</p>

<ol>
<li>intervalu celých kladných čísel</li>
<li>intervalu celých čísel zobrazených v&nbsp;dvojkovém doplňku</li>
<li>kladných čísel ve&nbsp;formátu s&nbsp;pevnou řádovou binární čárkou</li>
<li>čísel ve&nbsp;formátu s&nbsp;pevnou řádovou binární čárkou zobrazených ve&nbsp;dvojkovém doplňku</li>
</ol>



<p><a name="k02"></a></p>
<h1>2. Kladná čísla s&nbsp;pevnou řádovou binární čárkou</h1>

<p>V&nbsp;případě, že je <i>N</i>-bitové binární slovo (jinými slovy vektor
<i>N</i> binárních číslic &ndash; bitů) interpretováno jako kladné číslo
v&nbsp;reprezentaci s&nbsp;pevnou řádovou binární čárkou, je pomocí tohoto
slova možné jednoznačně specifikovat hodnotu spadající do podmnožiny
<i>P<sub>1</sub></i> racionálních kladných čísel. Tuto podmnožinu je možné
definovat následovně:</p>

<p><i>P<sub>1</sub>={p/2<sup>b</sup> | 0 &le; p &le; 2<sup>N</sup>-1, p leží v Z<sup>+</sup>, b leží v Z}</i></p>

<p>Podmnožina <i>P<sub>1</sub></i> tedy obsahuje celkem <i>2<sup>N</sup></i>
navzájem odlišných prvků. Takto specifikovanou reprezentaci čísel popsanou výše
uvedeným vztahem pro podmnožinu <i>P<sub>1</sub></i> budeme v&nbsp;dalším textu
označovat zápisem <i>U(a,b)</i>, kde hodnota <i>a=N-b</i> značí počet platných
bitů před řádovou binární čárkou. V&nbsp;reprezentaci <i>U(a,b)</i> dále
z&nbsp;předchozího vztahu vyplývá vlastnost, že <i>n</i>-tý bit v&nbsp;binárním
slově má svoji váhu rovnu hodnotě (vyjádřené v&nbsp;desítkové soustavě):</p>

<p><i>W<sub>n</sub>=2<sup>n</sup>/2<sup>b</sup>=2<sup>n-b</sup></i></p>

<p>Přičemž se jednotlivé bity binárního slova indexují zprava doleva (podobně
jako u&nbsp;číslic v&nbsp;desítkové či jiné číselné soustavě) a první významový
bit zprava má index nulový. Pokud je <i>n=b</i>, je váha bitu <i>n</i>
jednotková. Binární řádová čárka je umístěna mezi bitem s&nbsp;jednotkovou
váhou a bitem napravo od něj (ten má váhu &frac12;). Tato binární čárka se
někdy označuje termínem <i>obsažená binární čárka</i> (<strong>Implied Binary
Point</strong>), aby se tak provedlo odlišení od <i>plovoucí binární čárky</i>
(<strong>Floating Binary Point</strong>). Zde popisovaná reprezentace čísel
<i>U(a,b)</i> tak může obsahovat hodnoty, jež mají <i>a</i> celočíselných bitů
(<strong>integer bits</strong>) a <i>b</i> zlomkových bitů (<strong>fractional
bits</strong>), přičemž je vždy dopředu známá váha <i>w<sub>n</sub></i> každého
bitu přímo z&nbsp;jeho indexu <i>n</i>. Hodnota <i>N</i>-bitového čísla
<i>x</i> má v&nbsp;reprezentaci <i>U(a,b)</i> hodnotu vyjádřitelnou
vztahem:</p>

<p><i>x=1/2<sup>b</sup> &sum;<sub>n=0</sub><sup>N-1</sup>2<sup>n</sup>x<sub>n</sub>=&sum;<sub>n=0</sub><sup>N-1</sup>w<sub>n</sub>x<sub>n</sub></i></p>

<p>kde symbol <i>x<sub>n</sub></i> představuje <i>n</i>-tý bit čísla <i>x</i> a
symbol <i>w<sub>n</sub></i> váhu tohoto bitu.</p>

<p>Rozsah hodnot je tedy v&nbsp;dané reprezentaci <i>U(a,b)</i> roven:</p>

<p><i>&lt;0, (2<sup>N</sup>-1)/2<sup>b</sup>&gt; ~ &lt; 0, 2<sup>a</sup>-2<sup>-b</sup></i>&gt;</p>

<p>tj.&nbsp;jedná se vždy o&nbsp;kladné hodnoty. Příkladem budiž osmibitové
číslo uložené ve&nbsp;formátu <i>U(5,3)</i>, které může být zapsáno
ve&nbsp;formě vektoru s&nbsp;osmi (<i>N=a+b=5+3=8</i>) bitovými složkami:</p>

<p><i>[ b<sub>4</sub> &nbsp; b<sub>3</sub> &nbsp; b<sub>2</sub> &nbsp; b<sub>1</sub> &nbsp; b<sub>0</sub> &nbsp; <strong>.</strong> &nbsp; b<sub>-1</sub> &nbsp; b<sub>-2</sub> &nbsp; b<sub>-3</sub> ]</i></p>

<p>Kde indexy značí mocniny vah jednotlivých bitů, tj.&nbsp;bit
<i>b<sub>k</sub></i> má váhu <i>2<sup>k</sup></i>. Vzhledem k&nbsp;tomu, že
ze&nbsp;zápisu <i>U(8,3)</i> přímo vyplývá, že <i>b=3</i>, je binární čárka
umístěna napravo od bitu číslo 3 a hodnota tedy obsahuje pět celočíselných bitů
a tři bity zlomkové. Dostupný rozsah hodnot je v&nbsp;tomto případě roven:</p>

<p><i>&lt;0,&nbsp; 2<sup>5</sup>-2<sup>-3</sup>&gt; ~ 
&lt;0,&nbsp; 32-&nbsp;1/8&gt; ~ 
&lt;0,&nbsp; 31&nbsp;7/8&gt;
</i></p>

<p>V&nbsp;některých případech může být výhodné reprezentovat pouze čísla
s&nbsp;maximální hodnotou menší než jedna. To je samozřejmě možné, stačí zvolit
za hodnotu <i>a</i> záporné číslo. Příkladem může být reprezentace
<i>U(-2,18)</i>, při jejímž použití jsou čísla uložena v&nbsp;<i>-2+18=16</i>
bitech a rozsah reprezentovaných hodnot je roven:</p>

<p><i>&lt;0,&nbsp; 2<sup>-2</sup>-1/2<sup>18</sup>&gt; ~ &lt;0, 0,249996&gt;</i></p>



<p><a name="k03"></a></p>
<h1>3. Celá kladná čísla</h1>

<p>Speciálním případem kladných čísel s&nbsp;pevnou řádovou binární čárkou jsou
čísla uložená v&nbsp;reprezentaci <i>U(a,0)</i>, z&nbsp;čehož vyplývá, že
<i>b=0</i> a <i>N=a</i>. V&nbsp;této reprezentaci je <i>N</i>-bitové kladné
celé číslo rovno číslu v&nbsp;pevné řádové binární čárce ve&nbsp;formátu
<i>U(N,0)</i>. Rozsah možných hodnot lze jednoduše vyjádřit následující
nerovnicí:</p>

<p><i>0 &le; U(N,0) &le; 2<sup>N</sup>-1</i></p>

<p>což přesně odpovídá rozsahu celých kladných <i>N</i>-bitových čísel. To tedy
znamená, že k&nbsp;celým kladným číslům můžeme přistupovat stejným způsobem,
jako k&nbsp;číslům uloženým ve formátu pevné řádové binární čárky,
v&nbsp;některých případech se však mohou matematické operace zjednodušit. To je
ostatně důvod, proč se celá kladná čísla zpracovávají přímo v&nbsp;ALU.</p>



<p><a name="k04"></a></p>
<h1>4. Jedničkový doplněk</h1>

<p>Při vysvětlení významu jedničkového doplňku budeme vycházet
z&nbsp;reprezentace (formátu) <i>U(N,0)</i>, tedy z&nbsp;<i>N</i>-bitových
celých kladných čísel. Pokud je hodnota <i>x</i> vyjádřena v&nbsp;této
reprezentaci, je možné definovat jedničkový doplněk (značený symbolem
<i>~x</i>) jako inverzi všech bitů původní hodnoty <i>x</i>:</p>

<p><i>~x<sub>i</sub>='x<sub>i</sub></i></p>

<p>Inverze všech bitů odpovídá v&nbsp;reprezentaci <i>U(N,0)</i> aritmetické
operaci <i>(2<sup>N</sup>-1)-x</i>, tedy:</p>

<p><i>x=2<sup>N</sup>-1-x</i></p>

<p>Jedničkový doplněk není sám o&nbsp;sobě pro zde zpracovávanou problematiku
příliš užitečný, představuje však základ pro vytvoření dvojkového doplňku,
který bude popsán v&nbsp;následující kapitole.</p>



<p><a name="k05"></a></p>
<h1>5. Dvojkový doplněk a čísla s&nbsp;pevnou řádovou binární čárkou</h1>

<p>Dvojkový doplněk hodnoty <i>x</i> (označovaný zde kvůli nedostatkům HTML
symbolem <i>#x</i>) lze získat z&nbsp;jejího jedničkového doplňku <i>~x</i>
velmi jednoduše tak, že se k&nbsp;tomuto doplňku přičte jednotka, tj.:</p>

<p><i>#x=~x+1=2<sup>N</sup>-x</i></p>

<p>Operaci jedničkového i dvojkového doplňku je možné provádět kromě
celočíselných reprezentací i u&nbsp;reprezentace v&nbsp;pevné řádové binární
čárce. Pokud je <i>N</i>-bitové slovo interpretováno ve&nbsp;vyjádření
v&nbsp;pevné řádové čárce, může nabývat hodnot ležících v&nbsp;podmnožině
<i>P<sub>2</sub></i> racionálních čísel:</p>

<p><i>P<sub>2</sub>=p/2<sup>b</sup> | -2<sup>N-1</sup> &le; p &le; 2<sup>N-1</sup>-1</i></p>

<p>Podmnožina <i>P<sub>2</sub></i> obsahuje stále <i>2<sup>N</sup></i> prvků,
stejně jako podmnožina <i>P<sub>1</sub></i> definovaná v&nbsp;předchozích
kapitolách. Novou reprezentaci čísel budu v&nbsp;dalším textu označovat
symbolem <i>A(a,b)</i>, kde platí <i>a=N-b-1</i>.</p>

<p>Hodnota <i>N</i>-bitového čísla <i>x</i> je v&nbsp;reprezentaci
<i>A(a,b)</i> vyjádřena výrazem:</p>

<p><i>x=1/2<sup>b</sup>(-2<sup>N-1</sup>x<sub>N-1</sub>+&sum;<sub>0</sub><sup>N-2</sup>2<sup>n</sup>x<sub>n</sub>)</i></p>

<p>kde symbol <i>x<sub>n</sub></i> značí hodnotu <i>n</i>-tého bitu čísla
<i>x</i>. Rozsah čísel reprezentovaných v&nbsp;<i>A(a,b)</i> je možné vyjádřit
nerovností:</p>

<p><i>-2<sup>N-1-b</sup> &le; x &le; 2<sup>N-1-b</sup>-1/2<sup>b</sup></i></p>

<p>Za zmínku stojí také skutečnost, že počet významových bitů je
v&nbsp;reprezentaci <i>A(a,b)</i> o&nbsp;jednotku nižší, než
u&nbsp;reprezentace <i>U(a,b)</i>. Pro reprezentaci absolutní hodnoty čísla je
použito pouze nižších <i>N-1</i> bitů, nejvyšší bit je díky své funkci
označován jako <strong>znaménkový bit</strong> (<i>sign bit</i>), což je
ostatně patrné z&nbsp;podvýrazu <i>-2<sup>N-1</sup>x<sub>N-1</sub></i>.</p>



<p><a name="k06"></a></p>
<h1>6. Základní vlastnosti čísel reprezentovaných v&nbsp;systému pevné řádové čárky</h1>

<p>V&nbsp;následujících odstavcích jsou vypsány základní vlastnosti číselných
hodnot, jež jsou reprezentovány v&nbsp;systému s&nbsp;pevnou řádovou binární
čárkou. Pravidla jsou uvedena jak pro formát <i>U(a,b)</i> (tj.&nbsp;pouze
podmnožinu z&nbsp;kladných racionálních čísel), tak i pro formát <i>A(a,b)</i>,
tj.&nbsp;pro podmnožinu z&nbsp;kladných i záporných racionálních čísel.</p>

<p><a name="k061"></a></p>
<h2>6.1 Počet bitů</h2>

<p>Počet bitů nutných pro uložení číselné hodnoty v&nbsp;reprezentaci
<i>U(a,b)</i> je roven výsledku výrazu <i>a+b</i>, což mimo jiné značí,
že&nbsp;všechny bity daného bitového vektoru jsou beze zbytku použity pro
uložení číselné hodnoty. V&nbsp;reprezentaci <i>A(a,b)</i> je počet bitů roven
hodnotě <i>a+b+1</i>, protože jeden bit navíc je nutné rezervovat pro uložení
znaménka ukládané číselné hodnoty &ndash; viz výše zmíněný znaménkový bit.</p>

<p><a name="k062"></a></p>
<h2>6.2 Rozsah hodnot</h2>

<p>Rozsah hodnot v&nbsp;reprezentaci čísel ve&nbsp;formátu <i>U(a,b)</i> lze
vyjádřit vztahem <i>0&le; x<sub>1</sub> &le; 2<sup>a</sup>-2<sup>-b</sup></i>,
pro reprezentaci <i>A(a,b)</i> je rozsah hodnot vyjádřen nerovností:
<i>-2<sup>a</sup>&le; x<sub>2</sub> &le; 2<sup>a</sup>-2<sup>-b</sup></i>, což
značí, že&nbsp;ve druhém uvedeném typu reprezentace je možné zaznamenat
dvojnásobné množství navzájem odlišných hodnot &ndash; tato skutečnost je
ostatně dána i větším počtem bitů pro reprezentaci <i>A(a,b)</i> oproti
reprezentaci <i>U(a,b)</i> při stejných hodnotách parametrů <i>a</i> i
<i>b</i>.</p>

<p><a name="k063"></a></p>
<h2>6.3 Platnost aritmetické operace součtu či rozdílu</h2>

<p>Platnost aritmetické operace součtu či rozdílu hodnot uložených
ve&nbsp;formátu <i>U(a,b)</i> pro kladná čísla
<i>U(a<sub>1</sub>,b<sub>1</sub>)<i> a </i>U(a<sub>2</sub>,b<sub>2</sub>)</i>
lze zaručit pouze tehdy, jestliže je <i>a<sub>1</sub></i> rovno
<i>a<sub>2</sub></i> a současně <i>b<sub>1</sub></i> rovno
<i>b<sub>2</sub></i>, tj.&nbsp;obě hodnoty jsou uloženy ve&nbsp;slově (bitovém
vektoru) se stejným množstvím (počtem) bitů a poloha řádové binární čárky je
konstantní. Pro číselné hodnoty uložené ve&nbsp;druhém popisovaném formátu
<i>A(a<sub>1</sub>,b<sub>1</sub>)<i> a </i>A(a<sub>2</sub>,b<sub>2</sub>)</i>
platí stejné podmínky. Pokud není alespoň jedna z&nbsp;podmínek splněna, je
nutné před provedením aditivní operace provést konverzi hodnot na shodný formát
<i>U(a<sub>x</sub>, b<sub>y</sub>)</i> resp. <i>A(a<sub>x</sub>,
b<sub>y</sub>)</i>.</p>

<p><a name="k064"></a></p>
<h2>6.4 Rozsah výsledků po aritmetické operaci sčítání</h2>

<p>Rozsah výsledků po aritmetické operaci sčítání dvou číselných hodnot
ve&nbsp;formátu <i>U(a,b)</i> lze vyjádřit následovně:</p>

<p><i>U(a,b)+U(a,b)=U(a+1,b)</i></p>

<p>tj.&nbsp;pro uložení výsledku je obecně zapotřebí vyhradit slovo širší právě
o&nbsp;jeden bit. Pro dvě hodnoty ve&nbsp;formátu <i>A(a,b)</i> platí stejný
vztah, jelikož se počet bitů obecně také zvyšuje o&nbsp;jednotku bez ohledu na
znaménko výsledku:</p>

<p><i>A(a,b)+A(a,b)=A(a+1,b)</i></p>

<p><a name="k065"></a></p>
<h2>6.5 Rozsah výsledků po provedené aritmetické operaci násobení</h2>

<p>Rozsah výsledků po provedené aritmetické operaci násobení dvou libovolných
číselných hodnot uložených ve&nbsp;formátu
<i>U(a<sub>1</sub>,b<sub>1</sub>)</i> a <i>U(a<sub>2</sub>,b<sub>2</sub>)</i>
je možné vyjádřit následujícím vztahem:</p>

<p><i>U(a<sub>1</sub>, b<sub>1</sub>) &times; U(a<sub>2</sub>, b<sub>2</sub>)=U(a<sub>1</sub>+a<sub>2</sub>, b<sub>1</sub>+b<sub>2</sub>)</i></p>

<p>Výše uvedeným vztahem je popsáno, že se při ukládání výsledků takto
provedené multiplikativní operace zvyšuje jak počet významových bitů před
binární řádovou čárkou, tak i stejnou měrou počet zlomkových bitů,
tj.&nbsp;bitů umístěných za&nbsp;binární čárkou. Při provádění multiplikativní
operace s&nbsp;číselnými hodnotami uloženými ve&nbsp;formátu
<i>A(a<sub>1</sub>,b<sub>1</sub>)<i> a </i>A(a<sub>2</sub>,b<sub>2</sub>)</i>
je situace při ukládání výsledků následující:</p>

<p><i>A(a<sub>1</sub>,b<sub>1</sub>) &times; A(a<sub>2</sub>, b<sub>2</sub>)=A(a<sub>1</sub>+a<sub>2</sub>+1, b<sub>1</sub>+b<sub>2</sub>)</i></p>

<p>Tento vztah je poněkud odlišný od vztahu předchozího, ale při bližším
rozboru je opět snadno pochopitelný. U&nbsp;číselných hodnot ve&nbsp;formátu
<i>A(a,b)</i> je totiž jeden (nejvyšší) bit rezervován pro vyjádření znaménka
uložené hodnoty. Po násobení je také nutné vyjádřit znaménko výsledku, ale
opětovně pouze na jednom bitu, nikoli na bitech dvou.</p>

<p><a name="k066"></a></p>
<h2>6.6 Počet bitů pro uložení výsledků provedené aritmetické operace dělení</h2>

<p>je pro oba typy popisovaných formátů číselných hodnot možné vyjádřit vztahy:</p>

<p><i>U(a<sub>1</sub>, b<sub>1</sub>)/U(a<sub>2</sub>,b<sub>2</sub>)=U(a<sub>1</sub>+b<sub>2</sub>, | log<sub>2</sub>(2<sup>a<sub>2</sub>+b<sub>1</sub></sup>-2<sup>b<sub>1</sub>-b<sub>2</sub></sup>)|)</i></p>

<p>a pro druhý popisovaný formát vztahem:</p>

<p><i>A(a<sub>1</sub>, b<sub>1</sub>)/A(a<sub>2</sub>, b<sub>2</sub>)=A(a1+b2+1, a2+b1)</i></p>

<p>Zvyšuje se tedy počet bitů za binární řádovou čárkou.</p>

<p><a name="k067"></a></p>
<h2>6.7 Operace bitového posunu</h2>

<p>Poslední popisovanou operací je bitový posun doprava a doleva, který
představuje speciální případ násobení či dělení čísel hodnotou
<i>2<sup>x</sup></i>. Operaci bitového posunu doprava budu v&nbsp;dalším textu
značit symbolem <i>&rarr;</i>, bitový posun doleva potom symbolem
<i>&larr;</i>. Při bitovém posunu doleva se formát hodnot výsledku změní
následovně:</p>

<p><i>U(a,b)&larr; n=U(a+n, b-n)<br />
A(a,b)&larr; n=A(a+n, b-n)</i></p>

<p>což značí, že se, zcela nezávisle na použitém formátu uložení číselných
hodnot, pouze změní poloha binární řádové čárky v&nbsp;bitovém vektoru.
U&nbsp;bitové operace posunu doprava je situace obdobná:</p>

<p><i>U(a,b)&rarr; n=U(a-n, b+n)<br />
A(a,b)&rarr; n=A(a-n, b+n)</i></p>



<p><a name="k07"></a></p>
<h1>7. Obsah sedmého pokračování tohoto seriálu</h1>

<p>V&nbsp;následujícím pokračování tohoto seriálu již budou uvedeny algoritmy
pracující s&nbsp;číselnými hodnotami uloženými v&nbsp;systému pevné řádové
binární čárky. Popíšeme si jak základní operace (sčítání, odečítání, násobení a
dělení), tak i operace složitější a zejména význam tabulek
s&nbsp;předpočítanými hodnotami.</p>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2006</small></p>
</body>
</html>

